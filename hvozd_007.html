<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Lesní dům">
    <meta name="apple-mobile-web-app-capable" content="yes">
    <title>Lesní dům</title>
    <link rel="stylesheet" href="./style/style.min.css" media="screen" integrity="sha256-1cpg/RYkJEcZJuKsZ8cbs3M2r9kOplEXHcv5iqCbmLE=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Adalbert Stifter: Hvozd">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Hvozd">
    <meta property="og:title" content="Hvozd">
    <meta property="og:type" content="book">
    <meta property="og:book:author" content="Adalbert Stifter">
    <meta property="twitter:title" content="Adalbert Stifter: Hvozd">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./hvozd_006.html">
    <link rel="next" href="./hvozd_008.html">
    <meta name="nb-order" content="3">
    <link rel="self" href="hvozd_007.html">
    <meta name="nb-identifier" content="stifter-hvozd-06ffab2">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3176" data-nb-chars="18452">
    <nav role="doc-toc">
      <ul class="plain section">
        <li><a href="hvozd_005.html">Lesní hrad</a></li>
        <li><a href="hvozd_006.html">Lesní putování</a></li>
        <li><a href="hvozd_007.html">Lesní dům</a></li>
        <li><a href="hvozd_008.html">Lesní jezero</a></li>
        <li><a href="hvozd_009.html">Lesní louka</a></li>
        <li><a href="hvozd_010.html">Lesní skála</a></li>
        <li><a href="hvozd_011.html">Lesní trosky</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./hvozd_006.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="9"><span class="idea" data-nb-ref-number="1" id="idea1" data-nb-words="2" data-nb-chars="9">Lesní dům</span></h1>
        <section>
          <p class="chunk" data-nb-ref-number="2" data-nb-words="170" data-nb-chars="957"><span class="idea" data-nb-ref-number="2" id="idea2" data-nb-words="170" data-nb-chars="957">Druhý den ráno se&nbsp;otec, bratr a&nbsp;rytíř rozloučili. Baron prohlásil, že&nbsp;pokládá za&nbsp;svou povinnost vrátit se&nbsp;do&nbsp;zámku, kdyby se&nbsp;kolem vyskytl nějaký zatoulaný houfec, aby ho&nbsp;před ním hájil, anebo pokud by&nbsp;se&nbsp;tam objevil hlavní válečný voj, aby ho&nbsp;čestně a&nbsp;možná i&nbsp;výhodně vydal, a&nbsp;tím že&nbsp;se&nbsp;co&nbsp;zajatec odevzdá válečnické cti Švédů, zabrání tomu, aby pátrali po&nbsp;dalších obyvatelích zámku, ježto nikoho nenapadne, aby se&nbsp;ještě ptal po&nbsp;dívkách, kdyžtě vládce hradu je&nbsp;v&nbsp;jejich rukou. Felixe, vzdor prosbám sester i&nbsp;otce, nebylo lze pohnout, aby se&nbsp;od&nbsp;něho odloučil. Pokud šlo o&nbsp;movité statky, o&nbsp;peníze a&nbsp;cennosti, sdělil jim baron, že&nbsp;to&nbsp;všechno svěřil útrobám země, a&nbsp;pakliže od&nbsp;obrázku Matky Boží na&nbsp;velkém buku ve&nbsp;vítkovském polesí sejdou dolů a&nbsp;zvednou kámen devátého schodu, že&nbsp;tam v&nbsp;plechovém pouzdře najdou vysvětlení, co&nbsp;a&nbsp;jak. Sděluje jim to&nbsp;prý pro případ, že&nbsp;by&nbsp;jej Bůh obmyslil čímkoli, co&nbsp;činí lidé.&nbsp;– Že&nbsp;o&nbsp;tom mimochodem vědí už&nbsp;pouze Felix a&nbsp;rytíř.</span></p>
          <p class="chunk" data-nb-ref-number="3" data-nb-words="506" data-nb-chars="2922"><span class="idea" data-nb-ref-number="3" id="idea3" data-nb-words="506" data-nb-chars="2922">A&nbsp;tedy, domluvil, nechť jej nezarmucují nějakým nemírným smutkem; jejich samota že&nbsp;bude jejich největší ochranou. Zanechá jim tu&nbsp;tři čeledíny, a&nbsp;těm že&nbsp;mohou udílet jakékoliv pokyny stran obstarávání potravin, Gregorův druhý vnuk že&nbsp;čas od&nbsp;času bude dopravovat zprávy odsud na&nbsp;Vítkův Kámen a&nbsp;naopak, že&nbsp;bude krom jiného podléhat Gregorovi, tak aby se, jakmile se&nbsp;na&nbsp;okraji lesa cokoliv přihodí, Gregorovi okamžitě mohla dát zpráva; on&nbsp;totiž zná lesy tak, že&nbsp;je&nbsp;dokáže buď jak buď na&nbsp;přechodnou dobu dopravit na&nbsp;místo, kde budou bezpečny před tím a&nbsp;oním dočasným nebezpečím. Aby byly ještě klidnější, může jim sdělit, že&nbsp;krom naprosté izolovanosti od&nbsp;ostatního světa jsou chráněny i&nbsp;tím, jak spolehlivá je&nbsp;poloha domu: směrem dozadu je&nbsp;nepřístupná jezerní stěna, nalevo od&nbsp;domu vysunutým pilířem spadá příkře do&nbsp;jezera vrch Plechý, a&nbsp;vpravo, tam kde by&nbsp;se&nbsp;jezero dalo obejít, není průchod možný kvůli umělé zátoce a&nbsp;navrch záseku obrovitých jedlí, takže se&nbsp;sem lze dostat pouze po&nbsp;jezeře. I&nbsp;pro případ, že&nbsp;by&nbsp;nějaký ten houfec zabloudil až&nbsp;do&nbsp;těchhle pustých končin, ví&nbsp;Gregor o&nbsp;vysokých útesech několik hodin odsud, kam zná přístup jen on, o&nbsp;jeskyni, kde je&nbsp;může ukrýt, dokud nebezpečí nepomine. Mají k&nbsp;dispozici dva vory, jeden větší, jeden menší, na&nbsp;každém budku vzdorující kulkám, ale nikdy by&nbsp;neměl nikdo zůstávat hovět si&nbsp;na&nbsp;druhém břehu, ani na&nbsp;chviličku ne, a&nbsp;také by&nbsp;se&nbsp;neměly nikdy procházet dál než po&nbsp;trávě mezi jezerem a&nbsp;skalní stěnou a&nbsp;nedat o&nbsp;tom vědět Gregorovi anebo bez jeho doprovodu. I&nbsp;kdyby snad veškerá ta&nbsp;opatrnost byla přehnaná, je&nbsp;dobrá k&nbsp;tomu, aby byl klidný, aby si&nbsp;nemohl vyčítat, že&nbsp;na&nbsp;něco zapomněl, co&nbsp;možná bylo zapotřebí. Divoké zvěře se&nbsp;obávat nemusejí; je&nbsp;na&nbsp;zdejších lesích pozoruhodné, že&nbsp;v&nbsp;nich nikdy nikdo nepotkal vlka; rysi jsou velice vzácní a&nbsp;jen v&nbsp;nejhustších porostech&nbsp;– a&nbsp;pokud by&nbsp;je&nbsp;snad uviděl medvěd, je&nbsp;to&nbsp;zvíře příliš hodné, aby před nimi horempádem nevzalo nohy na&nbsp;ramena, to&nbsp;že&nbsp;za&nbsp;svůj dlouhý život viděl nejméně tucetkrát&nbsp;– nadto mají kdykoliv k&nbsp;ruce Gregorovu kulovnici. Takže si&nbsp;myslí, že&nbsp;jsou tu&nbsp;sdostatek chráněné, pokud se&nbsp;nestane nějaký div, a&nbsp;ten je&nbsp;v&nbsp;Božích rukou, a&nbsp;ty na&nbsp;nás dosáhnou tady a&nbsp;všude. Pak jim ještě přikázal, ať&nbsp;zacházejí opatrně se&nbsp;světlem, ježto všechno je&nbsp;tady ze&nbsp;dřeva; proto také dal kuchyni přenést mimo dům do&nbsp;kamenného domku, aby z&nbsp;tohoto hlediska žádné nebezpečí nehrozilo. V&nbsp;bedně, která ještě stojí v&nbsp;jídelně, najdou hedvábné, vlněné a&nbsp;lněné látky; ty&nbsp;ať&nbsp;si&nbsp;stříhají a&nbsp;zpracovávají, jak se&nbsp;jim zachce; je&nbsp;u&nbsp;nich i&nbsp;zásoba jehel a&nbsp;šicích potřeb, krom toho tkanice a&nbsp;stuhy, a&nbsp;také knihy, papír, barvy a&nbsp;barevný inkoust&nbsp;– v&nbsp;trojúhelníkové bedně je&nbsp;harfa. Doufá, že&nbsp;neutrpěla úhonu, když ji&nbsp;spouštěli na&nbsp;popruzích ze&nbsp;skály&nbsp;– zpátky ji&nbsp;hodlá dát dopravit Jelením údolím&nbsp;– rytíř tu&nbsp;nechá i&nbsp;svůj dalekohled, aby mohly občas vystoupit na&nbsp;Plechý a&nbsp;podívat se&nbsp;jím na&nbsp;Vítkův Kámen, jestli se&nbsp;ještě vznáší na&nbsp;kraji lesa a&nbsp;pozdravuje je&nbsp;sem od&nbsp;otce.</span></p>
          <p class="chunk" data-nb-ref-number="4" data-nb-words="172" data-nb-chars="953"><span class="idea" data-nb-ref-number="4" id="idea4" data-nb-words="172" data-nb-chars="953">Když tohle řekl, téměř mu&nbsp;z&nbsp;očí vyrazily slzy, líbal je&nbsp;a&nbsp;žehnal jim&nbsp;– Felixovi křečovitě škubalo ve&nbsp;tváři, objal je&nbsp;a&nbsp;přitiskl na&nbsp;srdce; záhadný průvodce na&nbsp;jejich výpravě, rytíř, stál stranou a&nbsp;nepohnutě upíral na&nbsp;Klarisu chmurný pohled. Ta&nbsp;se&nbsp;bratrovi vyvinula z&nbsp;objetí, a&nbsp;ušlechtilý opravdový zrak, ač&nbsp;černý nebo černější než ten jeho, upřela na&nbsp;něj přátelsky, mile a&nbsp;pevně, podala mu&nbsp;ruku a&nbsp;řekla, že&nbsp;mu&nbsp;mnohokrát srdečně a&nbsp;upřímně děkuje za&nbsp;to, že&nbsp;tak dlouho vynakládal své síly a&nbsp;čas, aby je&nbsp;bezpečně a&nbsp;jistě dovedl na&nbsp;místo, které jim teď poskytne ochranu&nbsp;– přála by&nbsp;si, aby mohla svůj vděk osvědčit skutky&nbsp;–&nbsp;–&nbsp;– kdyby to&nbsp;bylo v&nbsp;její moci, dodala navýsost tiše.&nbsp;–&nbsp;– Johaniny oči napjatě visely rytířovi na&nbsp;rtech, ty&nbsp;se&nbsp;však otevřely klidně a&nbsp;vyřkly tato krásná slova: „Udělal jsem, co&nbsp;jsem udělal, protože vy&nbsp;a&nbsp;Johana jste hodné dívky; rmoutilo by&nbsp;mě, kdybyste pomýšlely na&nbsp;to, jak mi&nbsp;to&nbsp;oplatit. Jednejte tak nebo tak, vždycky to&nbsp;bude správně.“</span></p>
          <p class="chunk" data-nb-ref-number="5" data-nb-words="30" data-nb-chars="179"><span class="idea" data-nb-ref-number="5" id="idea5" data-nb-words="30" data-nb-chars="179">Chvíli všichni všude mlčeli, pak Johana rytíři, jako kdyby ji&nbsp;snad byl litoval, podala rovněž ruku se&nbsp;slovy: „Žijte vskutku blaze, dobrý a&nbsp;přátelský muži, a&nbsp;hodně brzy se&nbsp;vraťte.“</span></p>
          <p class="chunk" data-nb-ref-number="6" data-nb-words="28" data-nb-chars="168"><span class="idea" data-nb-ref-number="6" id="idea6" data-nb-words="28" data-nb-chars="168">„Děkuju vám, krásná děvenko,“ odvětil s&nbsp;úsměvem, „ale ono ‚brzy‘ je&nbsp;v&nbsp;rukou Božích, ježto se&nbsp;vracím k&nbsp;císařskému vojsku a&nbsp;mohu sem přijet, až&nbsp;příznivě dovršíme tažení.“</span></p>
          <p class="chunk" data-nb-ref-number="7" data-nb-words="57" data-nb-chars="305"><span class="idea" data-nb-ref-number="7" id="idea7" data-nb-words="57" data-nb-chars="305">Ještě objetí, potřesení rukou mezi otcem a&nbsp;oběma sestrami&nbsp;– muži vyšli z&nbsp;komnaty&nbsp;– v&nbsp;tu chvíli byli na&nbsp;pobřeží, a&nbsp;dívky se&nbsp;z&nbsp;terasy dlouho dívaly, jak ty&nbsp;tři postavy na&nbsp;voru plují po&nbsp;vodě, dokud nezmizely v&nbsp;protějším jedlovém lese; hned nato se&nbsp;dva čeledíni vraceli s&nbsp;opuštěným vorem na&nbsp;druhou stranu.&nbsp;–&nbsp;–</span></p>
          <p class="chunk" data-nb-ref-number="8" data-nb-words="279" data-nb-chars="1602"><span class="idea" data-nb-ref-number="8" id="idea8" data-nb-words="279" data-nb-chars="1602">Arci pro ně&nbsp;nemohlo nebýt zvláštní a&nbsp;skličující, když se&nbsp;první dny probouzely a&nbsp;ranní červánky rozlévaly své časné proudy světla po&nbsp;lesích a&nbsp;zase jen lesích&nbsp;– rozeznívajících se&nbsp;hudbou jitra, ale nebyl v&nbsp;ní jediný zvuk, jaké jsme od&nbsp;dětství uvyklí slýchat v&nbsp;lidských obydlích, nýbrž jakési chlubení a&nbsp;chvástání, halekání, žadonění, klábosení a&nbsp;výskání&nbsp;– a&nbsp;do toho se&nbsp;zhusta zničehonic z&nbsp;nejbližší jedlové větve snese jakoby pronesené slovo, až&nbsp;člověk ulekaně vzhlédne, ale to&nbsp;jen nějaký cizokrajný pták se&nbsp;prochází po&nbsp;své větvi a&nbsp;hlavou přihlouple kývá jako na&nbsp;souhlas s&nbsp;těmi, kdo se&nbsp;na&nbsp;něj tam nahoru dívají.&nbsp;– Z&nbsp;údolí, blízkých i&nbsp;dalekých, zatím jak sloupy kouře vystupovala obětina ranních mlh a&nbsp;roztínala ty&nbsp;černé rozložité hmoty.&nbsp;– Cosi zvláštního se&nbsp;Johaně přihodilo už&nbsp;prvního dne poté, co&nbsp;přijeli&nbsp;–&nbsp;– probudila se&nbsp;už&nbsp;za&nbsp;prvního časného rozbřesku, a&nbsp;protože toužila prohlédnout si&nbsp;jezero i&nbsp;ve dne, tiše se&nbsp;proplížila kolem lože ještě tvrdě spící sestry a&nbsp;vyšla z&nbsp;domu k&nbsp;dřevěnému zábradlí&nbsp;– a&nbsp;tam, blízko, až&nbsp;by&nbsp;se&nbsp;člověk lekl, stál na&nbsp;okraji smrkového porostu jelen v&nbsp;mělké vodě, krásný veliký jelen, přímo proti ní&nbsp;u&nbsp;břehu, tam kde byl onen zásek. Udiveně, zaraženě i&nbsp;spokojeně se&nbsp;dívala na&nbsp;to&nbsp;ušlechtilé zvíře, a&nbsp;to zas nehybně zvědavýma očima zíralo na&nbsp;ten nový div té&nbsp;pustiny, na&nbsp;tu&nbsp;bílou postavu vznášející se&nbsp;v&nbsp;ranním povětří a&nbsp;na její fascinující oči&nbsp;– dům jej zřejmě uváděl do&nbsp;rozpaků daleko méně.&nbsp;– Ten výjev potrval několik okamžiků, než se&nbsp;Johana pohnula; nato jelen s&nbsp;lehkým úlekem odvrátil hlavu, zvolna se&nbsp;otočil a&nbsp;kráčel zpátky do&nbsp;křovisek, až&nbsp;z&nbsp;nich do&nbsp;jezera pršely kapky rosy.</span></p>
          <p class="chunk" data-nb-ref-number="9" data-nb-words="158" data-nb-chars="1009"><span class="idea" data-nb-ref-number="9" id="idea9" data-nb-words="158" data-nb-chars="1009">Zahradu, tak totiž začaly říkat velkému trávníku kolem domu, brzy prošly a&nbsp;prozkoumaly křížem krážem. Byla to&nbsp;zářivě zelená, přirozená lesní louka, jak půlměsíc vykrojená z&nbsp;jezera a&nbsp;ze skalní stěny, vystavující se&nbsp;rannímu a&nbsp;polednímu slunci, pouze v&nbsp;pozdním odpoledni zastíněná jezerní stěnou, kdy smrková obora na&nbsp;druhé straně jezera zářila v&nbsp;temném pozdním světle. Směrem k&nbsp;pevné zemi louka mírně stoupala, až&nbsp;z&nbsp;ní posléze vzlínaly neuvěřitelné příkré skály, a&nbsp;ve stržích mezi nimi se&nbsp;k&nbsp;měkkému zelenému koberci trávy řinulo několik mohutných proudů kamenné suti. Poblíž domu, cestou ke&nbsp;stěně, zastavila se&nbsp;skupina buků a&nbsp;obrovitých javorů, jejichž zeleň se&nbsp;přepůvabně odrážela od&nbsp;temné plochy smrků a&nbsp;černých sosen. Do&nbsp;jejich stínu rozestavili stolky a&nbsp;lavice. Ještě se&nbsp;zmiňme o&nbsp;ledově studeném prameni v&nbsp;jedné skalní prohlubni, tak průzračném, že&nbsp;člověk nevěděl, kde končí vzduch a&nbsp;začíná voda. Voda z&nbsp;pramene odtékala v&nbsp;podobě malého potůčku zpod jednoho kamene, přetínala louku a&nbsp;chvátala vstříc jezeru.</span></p>
          <p class="chunk" data-nb-ref-number="10" data-nb-words="26" data-nb-chars="183"><span class="idea" data-nb-ref-number="10" id="idea10" data-nb-words="26" data-nb-chars="183">A&nbsp;tak otec nadarmo nenazýval to&nbsp;místo „podivuhodně líbezné a&nbsp;spanilé“, teplá bezvětrná oáza, chráněná skalami a&nbsp;jezerem, kterou střežila posvátná samota nedotčené končiny všude kolem.</span></p>
          <p class="chunk" data-nb-ref-number="11" data-nb-words="162" data-nb-chars="927"><span class="idea" data-nb-ref-number="11" id="idea11" data-nb-words="162" data-nb-chars="927">Dům, tak jak to&nbsp;vidíme ještě i&nbsp;dnes v&nbsp;oněch krajích, byl ze&nbsp;dřeva, měl přízemí a&nbsp;jedno patro, parapetní zábradlí kolem dokola a&nbsp;plochou střechu. Krom toho byl daleko prostornější než domy, z&nbsp;nichž sestávají dnešní vesnice v&nbsp;lesích. Hned vedle vchodu byla Gregorova jizba, ten také měl u&nbsp;sebe klíče, dále jizba čeledínů a&nbsp;komory na&nbsp;zásoby. V&nbsp;prvním patře byla jídelna a&nbsp;dva pokoje dívek spolu s&nbsp;předpokojem pro děvečky. Všechno bylo zařízeno co&nbsp;nejpečlivěji, nechyběla tu&nbsp;ani ta&nbsp;nejmenší maličkost, jaké muži často neberou v&nbsp;úvahu, pro dívky však mají velkou cenu, a&nbsp;den co&nbsp;den přicházely znovu a&nbsp;znovu na&nbsp;to, že&nbsp;otec namnoze počítal i&nbsp;s&nbsp;tím, na&nbsp;co&nbsp;ony do&nbsp;té&nbsp;doby vůbec nepomyslely. Bolest, bázeň, neobvyklost jejich situace v&nbsp;prvních dnech, to&nbsp;všechno se&nbsp;pozvolna usadilo a&nbsp;uhladilo, a&nbsp;dívky se&nbsp;nesměle a&nbsp;opatrně krok za&nbsp;krokem začaly vydávat na&nbsp;objevné cesty po&nbsp;okolí a&nbsp;zvolna pozbývaly vůči němu ostychu a&nbsp;zamilovávaly si&nbsp;je.</span></p>
          <p class="chunk" data-nb-ref-number="12" data-nb-words="333" data-nb-chars="1968"><span class="idea" data-nb-ref-number="12" id="idea12" data-nb-words="333" data-nb-chars="1968">První výprava za&nbsp;hranice jejich pozemku, přes jezero, je&nbsp;vedla na&nbsp;vrchol Plechého, kde se&nbsp;dalekohledem dívaly na&nbsp;Vítkův Kámen. Gregor a&nbsp;tři čeledíni, všichni ozbrojení, museli jet s&nbsp;nimi, potom, když sestoupili z&nbsp;voru, jeden musel s&nbsp;vorem vyčkávat dvacet kroků od&nbsp;břehu, ostatní je&nbsp;doprovodili. Gregor se&nbsp;dobrodušně usmíval nad těmi válečnickými přípravami, ale nijak jim nebránil. Dovedl je&nbsp;kolem jezerní výspy a&nbsp;zezadu na&nbsp;Plechý, a&nbsp;když za&nbsp;hodinu dosáhli jeho vrcholu, měli za&nbsp;to, že&nbsp;mají dům u&nbsp;nohou, a&nbsp;upustí-li kamínek, ten že&nbsp;dojista dopadne na&nbsp;střechu.&nbsp;– Vybalili dalekohled a&nbsp;upevnili ho&nbsp;na&nbsp;pahýl zakrslé břízy&nbsp;–&nbsp;– oči všech se&nbsp;arci už&nbsp;předtím upřely do&nbsp;dálky&nbsp;– jasná obloha táhla se&nbsp;jako nějaká blyštivá poušť nade všemi lesy, které se&nbsp;jako obrovité, široširé, temné vzduté vlny rozlévaly na&nbsp;všechny strany, lemovány pouze na&nbsp;nejzazším obzoru nádechem bledého jakéhosi pásu – to&nbsp;byla už&nbsp;zrající obilná pole tamních lidí&nbsp;– a&nbsp;konečně orámována mlžným lemem vpravo vybíhajícím do&nbsp;nebe&nbsp;–&nbsp;– podívejme, ta&nbsp;milovaná krychlička, jak modrá tečka vznáší se&nbsp;na&nbsp;okraji! Johaně se&nbsp;srdce vzdouvalo radostí i&nbsp;bolem.&nbsp;–&nbsp;– Klarisa mezitím poklekla k&nbsp;dalekohledu a&nbsp;posunovala ho&nbsp;a&nbsp;posunovala; a&nbsp;hned viděla, že&nbsp;je&nbsp;nepoměrně lepší než ten otcův, ovšem nalézt jím nedokázala nic. Až&nbsp;strašlivě jasné a&nbsp;blízké bylo všechno, jak to&nbsp;přístroj vykouzlil, ale všechno úplně neznámé.&nbsp;– Odvážné hřbety a&nbsp;čáry a&nbsp;výběžky sunuly se&nbsp;tím sklem jako nějaké sny&nbsp;– pak barevné blesky&nbsp;– pak modř a&nbsp;modř a&nbsp;modř&nbsp;–&nbsp;– točila šroubem, aby je&nbsp;zvětšila, pak řídila dalekohled podél okraje jakéhosi temného pásu&nbsp;– najednou se&nbsp;ozval slabý výkřik&nbsp;– a&nbsp;celý roztřesený v&nbsp;kruhu toho podivuhodného okuláru stanul celý otcovský dům, malý a&nbsp;něžný, jako by&nbsp;byl namalovaný, ale až&nbsp;překvapivě k&nbsp;poznání podle zdí, arkýřů, střech&nbsp;– ano, byla přesvědčena, že&nbsp;určitě vidí i&nbsp;okna. Johana se&nbsp;také podívala&nbsp;– uprostřed poklidu oblohy stál tam skvoucí, neporušený, s&nbsp;blyštící se&nbsp;střechou. Ach, jak byl krásný, jak přívětivý!</span></p>
          <p class="chunk" data-nb-ref-number="13" data-nb-words="187" data-nb-chars="1010"><span class="idea" data-nb-ref-number="13" id="idea13" data-nb-words="187" data-nb-chars="1010">I&nbsp;starý Gregor se&nbsp;podíval do&nbsp;té&nbsp;čarovné, záhadné trubice, a&nbsp;podle toho, jak se&nbsp;tvářil, bylo poznat, jak v&nbsp;duši úporně usiluje pochopit tu&nbsp;věc. I&nbsp;čeledíny nechali, aby se&nbsp;podívali, a&nbsp;měli potěšení z&nbsp;jejich úleku a&nbsp;úžasu. Téměř nikdo se&nbsp;neodvažoval dalekohledem jakkoliv hýbat, ze&nbsp;strachu, že&nbsp;se&nbsp;ten cenný obraz ztratí, ale Klarisa jim brzo ukázala, jak se&nbsp;to&nbsp;dělá, když se&nbsp;chce znovu a&nbsp;znovu najít. Nemohli se&nbsp;nasytit té&nbsp;podívané na&nbsp;stále a&nbsp;pořád totéž.&nbsp;– Tak jako jejich očím i&nbsp;jejich srdcím se&nbsp;zdál bližší, a&nbsp;byli málem doma&nbsp;– tak klidný a&nbsp;tak milý tu&nbsp;dům stál, a&nbsp;tak neporušený.&nbsp;– Radost, žal, touha vzduly se&nbsp;tak vysoko, až&nbsp;si&nbsp;navzájem slíbili, že&nbsp;hodně často, ba&nbsp;každý úplně jasný den vystoupí nahoru a&nbsp;budou se&nbsp;dívat do&nbsp;dalekohledu. Posléze přece jen začali hledat a&nbsp;zkoumat i&nbsp;jiné věci. První byl bledý pruh na&nbsp;obzoru, a&nbsp;ukázalo se&nbsp;zřetelně, že&nbsp;je&nbsp;to&nbsp;obdělaná země, pole s&nbsp;úrodou&nbsp;– pak se&nbsp;pokoušeli o&nbsp;zalesněné hory, potom o&nbsp;jezero a&nbsp;posléze dokonce o&nbsp;dům. Všechno bylo tak krásné a&nbsp;tak skrznaskrz čisté.</span></p>
          <p class="chunk" data-nb-ref-number="14" data-nb-words="85" data-nb-chars="537"><span class="idea" data-nb-ref-number="14" id="idea14" data-nb-words="85" data-nb-chars="537">Když pobyli na&nbsp;skále už&nbsp;dlouho, rozhodli se&nbsp;pro návrat, a&nbsp;Gregor trubici opatrně a&nbsp;dokonce s&nbsp;jistým ostychem zabalil do&nbsp;koženého pouzdra a&nbsp;nesl ji&nbsp;nanejvýš pečlivě. Na&nbsp;zpáteční cestě se&nbsp;nepřihodilo nic pozoruhodného. Nalezli vor, který na&nbsp;ně&nbsp;čekal, nastoupili, přeplavili se, a&nbsp;den skončil tak jako všechny předchozí, jež tu&nbsp;zažili, žhoucími večerními červánky, které viděli jako vždy nejinak než jako šlehající plameny na&nbsp;protějších lesích, kdežto jezero jim před okna kladlo černočernou plochu, jíž pouze čas od&nbsp;času projel rudý blesk.</span></p>
          <p class="chunk" data-nb-ref-number="15" data-nb-words="109" data-nb-chars="636"><span class="idea" data-nb-ref-number="15" id="idea15" data-nb-words="109" data-nb-chars="636">Po&nbsp;tomhle prvním putování přišlo jich záhy víc a&nbsp;více, byla pořád odvážnější a&nbsp;podrobnější, tak jak hlouběji poznávali klid a&nbsp;bezpečí lesa. Od&nbsp;otce přišly také už&nbsp;dvakrát uklidňující zprávy; a&nbsp;kdykoliv si&nbsp;vyšli na&nbsp;Plechý a&nbsp;dívali se&nbsp;do&nbsp;trubice, která už&nbsp;pro ně&nbsp;byla klenotem navýsost milým&nbsp;– vídali v&nbsp;ní stále týž krásný čistý, neporušený obraz otcovského domu, takže Johana jednou vyslovila dětinské přání, jestli by&nbsp;se&nbsp;na&nbsp;něj nemohli podívat i&nbsp;z&nbsp;druhé strany. Tu&nbsp;a&nbsp;tam jako děti obrátily trubici a&nbsp;radovaly se, když jejich dům mrňavý jako špendlíková hlavička krčil se&nbsp;na&nbsp;míle daleko a&nbsp;jezero vedle něho jako titěrná skleněná tabulka.</span></p>
          <p class="chunk" data-nb-ref-number="16" data-nb-words="155" data-nb-chars="897"><span class="idea" data-nb-ref-number="16" id="idea16" data-nb-words="155" data-nb-chars="897">Zažili i&nbsp;několik bouřek, po&nbsp;nich přišla vždy přehršel smutných, šedivých, deštivých dnů. Ty&nbsp;dívky trávily v&nbsp;pokoji, krejčovaly ze&nbsp;všech těch látek a&nbsp;na všech šatech a&nbsp;šily a&nbsp;upravovaly, a&nbsp;ježto už&nbsp;přešly dny a&nbsp;týdny a&nbsp;neudálo se&nbsp;vůbec nic zlého, ba&nbsp;ježto na&nbsp;druhé straně bylo všechno tak krásné a&nbsp;klidné, jako kdyby nikde na&nbsp;světě nebyla válka, a&nbsp;dokonce se&nbsp;po&nbsp;otcově poslední zprávě zdálo, že&nbsp;snad se&nbsp;na&nbsp;Vítkův Kámen zhola nic nepřižene, mysli se&nbsp;jim znovu natolik rozjasnily a&nbsp;ukonejšily, že&nbsp;okolí mohlo jim už&nbsp;pomalu metr po&nbsp;metru předvádět svou velkolepost, a&nbsp;že ji&nbsp;zvolna začínaly chápat, tak jak jim to&nbsp;Gregor nejednou předpovídal.&nbsp;– A&nbsp;přišlo i&nbsp;bujné žertování: Johana přemluvila jednou sestru, aby si&nbsp;navzájem ozdobily šaty nejkrásnějšími šperky&nbsp;– a&nbsp;když to&nbsp;učinily a&nbsp;postavily se&nbsp;před zrcadlo, Klarise se&nbsp;z&nbsp;té dívčí slabosti rozlil po&nbsp;tváři lehký ruměnec; to&nbsp;Johaně oči jiskřily potěšením.</span></p>
          <p class="chunk" data-nb-ref-number="17" data-nb-words="144" data-nb-chars="832"><span class="idea" data-nb-ref-number="17" id="idea17" data-nb-words="144" data-nb-chars="832">Starý Gregor se&nbsp;radoval z&nbsp;jejich jarého rozpoložení, den za&nbsp;dnem si&nbsp;je&nbsp;víc a&nbsp;více zamilovával, a&nbsp;tak, jak jejich srdce jako dvě hvězdy na&nbsp;tom nebi nad lesem lnula k&nbsp;němu stále mileji a&nbsp;přívětivěji, i&nbsp;jeho srdce v&nbsp;těch něžných paprscích vykvétalo a&nbsp;vykvétalo&nbsp;– až&nbsp;tu&nbsp;spočinulo, velkolepé a&nbsp;krásné jako srdce jinochovo, v&nbsp;lůně básnivé a&nbsp;obrazné hojnosti, třpytné jako panenské končiny v&nbsp;tropech, ale stejně tak nevědomé, nepěstěné, tak přirozeně syrové a&nbsp;tak strašidelné jako ony končiny. Veškerý svůj život, celou svou duši si&nbsp;v&nbsp;mysli přizpůsobil lesu a&nbsp;naopak byl i&nbsp;on s&nbsp;ním natolik v&nbsp;souladu, že&nbsp;si&nbsp;jej posléze nikdo nedokázal už&nbsp;představit jinde. Proto také svým chráněnkyním líčil sebe a&nbsp;jejich samotu jako cosi tak divotvorného, tak zázračného, že&nbsp;začala promlouvat i&nbsp;k&nbsp;nim a&nbsp;připadalo jim, jako by&nbsp;se&nbsp;vznášely v&nbsp;nějaké pohádce.</span></p>
          <p class="chunk" data-nb-ref-number="18" data-nb-words="317" data-nb-chars="1866"><span class="idea" data-nb-ref-number="18" id="idea18" data-nb-words="317" data-nb-chars="1866">Ale to&nbsp;spíše ony byly pohádkou pro veškerou tu&nbsp;divou žasnoucí pustinu kolem sebe. Když třeba seděly u&nbsp;jezera a&nbsp;vysílaly do&nbsp;něho dlouhé bílé proužky jak třepotavá zrcadla svých šatů, to&nbsp;jako kdyby své vody k&nbsp;nim zrovna hrnulo, aby do&nbsp;nich pojalo jejich podobiznu&nbsp;– podobaly se&nbsp;spíše dvěma něžným tajným bytostem z&nbsp;některé nordické runové ságy než lidským obyvatelům té&nbsp;končiny&nbsp;– anebo když v&nbsp;horkých odpoledních putovaly mezi kmeny a&nbsp;pohlížely na&nbsp;ně&nbsp;stinné lesní květy na&nbsp;dlouhých stoncích, a&nbsp;kolem nich tiše bzučely podivuhodné mouchy a&nbsp;včely, vzdouvaly se&nbsp;němé pryskyřičné vůně smrků, tu&nbsp;si&nbsp;utrhly borůvku, malinu nebo ostružinu, tu&nbsp;se&nbsp;zaposlouchaly do&nbsp;dalekého volání kdesi v&nbsp;lese, tu&nbsp;zas se&nbsp;zastavily u&nbsp;sluncem zalitého kamene, na&nbsp;němž si&nbsp;hověl neznámý motýl a&nbsp;rozestíral svá křídla&nbsp;– ten by&nbsp;je&nbsp;byl považoval za&nbsp;skřítky té&nbsp;osamělé končiny, a&nbsp;o&nbsp;to spíš, kdyby znal příběhy o&nbsp;strašidlech a&nbsp;o&nbsp;kouzlech, které Gregor dívkám vyprávěl o&nbsp;nejednom místě v&nbsp;lese a&nbsp;tak se&nbsp;v&nbsp;jejich obraznosti Gregor, dívky i&nbsp;všechno kolem ocitalo v&nbsp;síti čarovných nitek&nbsp;–&nbsp;– anebo když na&nbsp;stále mírněji zářícím podzimním slunci seděly na&nbsp;louce při okraji suti, odpočívaly na&nbsp;tom a&nbsp;onom šedém balvanu, Johana s&nbsp;hlavou samá dětská kadeř na&nbsp;sestřině klíně, Klarisa jasný, matky sklánějící k&nbsp;ní líbezný pohled a&nbsp;obě zabrané do&nbsp;hovoru opevněného výsostným bezpečím důvěry&nbsp;– a&nbsp;když srdce se&nbsp;dralo k&nbsp;zámku úst a&nbsp;dívky seděly mlčky, krásné ruce složené jedna v&nbsp;druhé jako dva zamilovaní, jedna vědoucně spočívající v&nbsp;bezhraničné náklonnosti druhé, a&nbsp;když Johana prohlásila, že&nbsp;nic na&nbsp;světě není tak krásné jako její sestra, a&nbsp;Klarisa, že&nbsp;nic není tak nevinné jako Johana, pak jako kdyby snad ta&nbsp;chlubivá samota kolem nich mlčela z&nbsp;uctivosti, a&nbsp;tisíce drobných slídových destiček na&nbsp;kamenné stěně zářily a&nbsp;třpytily se&nbsp;tak horlivě pouze proto, aby kolem těch milovaných hlav sklenuly hvězdnou čelenku.</span></p>
          <p class="chunk" data-nb-ref-number="19" data-nb-words="256" data-nb-chars="1492"><span class="idea" data-nb-ref-number="19" id="idea19" data-nb-words="256" data-nb-chars="1492">Anebo ještě pohádkovější bylo, když nad nesmírně temnou poduškou dřímajícího lesa tkvěla krásná noc s&nbsp;měsícem v&nbsp;úplňku a&nbsp;tiše, aby nic se&nbsp;neprobudilo, sesílala na&nbsp;ni&nbsp;bílá snová zrnéčka svého světla, a&nbsp;náhle se&nbsp;rozezněla Klarisina harfa&nbsp;– nikdo nevěděl odkud, protože ten svítivě šedý dům na&nbsp;těch obrovitých hmotách spočíval jako pouhý stříbrný bod&nbsp;– a&nbsp;když se&nbsp;ty&nbsp;lehké jednotlivé tóny jako sladký tep srdce nesly spícím půlnočním povětřím, jež blyštivé, elektrické, nehybné do&nbsp;daleka tkvělo na&nbsp;širých černých hvozdech, nebylo jinak, než že&nbsp;snad zvolna se&nbsp;celým lesem prodírá nějaký nový cit, a&nbsp;ty tóny byly, jako kdyby tady a&nbsp;tam se&nbsp;les dotkl končetiny, a&nbsp;ta se&nbsp;rozezněla&nbsp;– zpoza stromů vyšla srna, na&nbsp;větvích kývali hlavami dřímající ptáci a&nbsp;snili o&nbsp;nových nebeských nápěvech, jaké zítra nebudou schopni zapět&nbsp;– a&nbsp;ozvěna se&nbsp;vzápětí pokoušela přežvatlávat tu&nbsp;drahocennou hádanku.&nbsp;–&nbsp;– A&nbsp;když už&nbsp;harfa dávno mlčela, krásná hlava už&nbsp;oddechovala na&nbsp;své podušce&nbsp;–&nbsp;– noc ještě naslouchala; měsíc v&nbsp;úplňku tkvící přímo nad hlavou rozvěšoval po&nbsp;větvích smrků dlouhé paprsky a&nbsp;lemoval vodu němými blesky&nbsp;– a&nbsp;zatím veškerá ta&nbsp;tíha klenoucí se&nbsp;země, již její obyvatelé nevnímali a&nbsp;neslyšeli, bouřně putovala východu v&nbsp;ústrety&nbsp;– měsíc mrštilo cosi na&nbsp;západ, s&nbsp;ním staré hvězdy, nové vzcházely na&nbsp;východě&nbsp;–&nbsp;–&nbsp;– a&nbsp;tak pořád dál, než posléze uprostřed nich na&nbsp;kraji lesa vykvetl bledý, mléčný pruh světla&nbsp;– na&nbsp;koruny stromů se&nbsp;vyšvihl svěží vánek&nbsp;– a&nbsp;z&nbsp;hrdla kteréhosi ptáka se&nbsp;vydral první jitřní hlahol!&nbsp;–</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./hvozd_008.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>