<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Lesní jezero">
    <meta name="apple-mobile-web-app-capable" content="yes">
    <title>Lesní jezero</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./hvozd_007.html">
    <link rel="next" href="./hvozd_009.html">
    <meta name="nb-order" content="4">
    <link rel="self" href="hvozd_008.html">
    <meta name="nb-identifier" content="stifter-hvozd-bee7c50">
    <meta name="nb-role" content="chapter">
  </head>
  <body data-nb-words="3673" data-nb-chars="20682" class="nb-role-chapter nb-custom-style">
    <nav role="doc-toc">
      <ul class="plain section">
        <li><a href="hvozd_005.html">Lesní hrad</a></li>
        <li><a href="hvozd_006.html">Lesní putování</a></li>
        <li><a href="hvozd_007.html">Lesní dům</a></li>
        <li><a href="hvozd_008.html">Lesní jezero</a></li>
        <li><a href="hvozd_009.html">Lesní louka</a></li>
        <li><a href="hvozd_010.html">Lesní skála</a></li>
        <li><a href="hvozd_011.html">Lesní trosky</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./hvozd_007.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="12"><span class="idea" data-nb-ref-number="1" id="idea1" data-nb-words="2" data-nb-chars="12">Lesní jezero</span></h1>
        <p class="chunk" data-nb-ref-number="2" data-nb-words="67" data-nb-chars="390"><span class="idea" data-nb-ref-number="2" id="idea2" data-nb-words="67" data-nb-chars="390">Uplynulo už&nbsp;hodně dnů a&nbsp;týdnů&nbsp;– čekání a&nbsp;obavy se&nbsp;neposunuly ani o&nbsp;píď!&nbsp;– Otcovský dům, kdykoliv jej vyhledali, tyčil se&nbsp;v&nbsp;okuláru jejich trubice stejně krásný, stejně navýsost pokojné spočívaly za&nbsp;hranicemi jejich lesa obydlené končiny, ačkoliv oni náramně dobře věděli, že&nbsp;tam, kam jejich pohled už&nbsp;nedosáhne, vznáší se&nbsp;válečný dým, a&nbsp;ten že&nbsp;se&nbsp;může chvíli co&nbsp;chvíli ukázat jim na&nbsp;obzoru.</span></p>
        <p class="chunk" data-nb-ref-number="3" data-nb-words="223" data-nb-chars="1274"><span class="idea" data-nb-ref-number="3" id="idea3" data-nb-words="223" data-nb-chars="1274">Jejich zahrada, les, nijak nedbal toho, co&nbsp;se&nbsp;děje za&nbsp;jeho humny, a&nbsp;činil se&nbsp;v&nbsp;díle na&nbsp;tohle léto, ba&nbsp;téměř už&nbsp;je&nbsp;dokonal; protože mírné podzimní slunce už&nbsp;zasmušile vylévalo své světlo na&nbsp;pestré žluté a&nbsp;rudé podzimní pruhy, které se&nbsp;táhly jemnou modří lesů.&nbsp;–&nbsp;– Jednoho dne naše dvě dívky a&nbsp;Gregor seděli na&nbsp;druhém břehu jezera, přímo naproti jejich domu. Byli od&nbsp;něho dost daleko a&nbsp;dívali se&nbsp;tam, kde se&nbsp;Plechý vrhá do&nbsp;jezera a&nbsp;jejich lesní louku odetíná od&nbsp;ostatního kraje. Čeledíni už&nbsp;tři dny byli kdesi na&nbsp;výpravě za&nbsp;potravinami a&nbsp;večer se&nbsp;čekali nazpět. Slunce toho pozdního léta bylo tak čisté, tak teplé a&nbsp;tak vybízivé, že&nbsp;se&nbsp;mu&nbsp;srdce s&nbsp;důvěrou oddávalo&nbsp;– dvě děvečky se&nbsp;vydaly do&nbsp;hor sbírat ostružiny, a&nbsp;naše malá skupinka, když ji&nbsp;Gregor převezl přes jezero a&nbsp;poté vodil po&nbsp;krásných místech končiny, kochala se&nbsp;vlahým povětřím a&nbsp;příjemně znavena hověla si&nbsp;na&nbsp;jednom velkém kameni, kolem něhož skvěl se&nbsp;jim u&nbsp;nohou žár rudých podzimních křovisek a&nbsp;hustého brusinkoví a&nbsp;blyštěla se&nbsp;dlouhá vlákna babího léta. Dívali se&nbsp;na&nbsp;opuštěný dům a&nbsp;na šedou kamennou stěnu, a&nbsp;Gregor, rovněž uchvácený tou slavnostně tichou nádherou, s&nbsp;níž, tak jako obvykle, přibylo do&nbsp;lesů pozdní léto, vyprávěl jim a&nbsp;vyprávěl, a&nbsp;utápěl se&nbsp;v&nbsp;rozpoložení stále romantičtějším a&nbsp;trudnomyslnějším.</span></p>
        <p class="chunk" data-nb-ref-number="4" data-nb-words="36" data-nb-chars="183"><span class="idea" data-nb-ref-number="4" id="idea4" data-nb-words="36" data-nb-chars="183">Johana se&nbsp;ho&nbsp;zeptala, jak že&nbsp;se&nbsp;stalo, že&nbsp;objevil tohle jezero, ač&nbsp;nikdo neměl o&nbsp;něčem takovém tak vysoko nahoře ani potuchy a&nbsp;on sám jim říká, že&nbsp;o&nbsp;jeho existenci ví&nbsp;asi jen málokdo.</span></p>
        <p class="chunk" data-nb-ref-number="5" data-nb-words="267" data-nb-chars="1415"><span class="idea" data-nb-ref-number="5" id="idea5" data-nb-words="267" data-nb-chars="1415">„Opravdu jen málokdo,“ odpověděl jí&nbsp;staroch, „a také po&nbsp;něm nikdo nepátrá, ježto k&nbsp;něčemu takovému nemá důvod, a&nbsp;ti, kdo se&nbsp;o&nbsp;něm něco málo dozvědí, asi se&nbsp;střeží pídit se&nbsp;po&nbsp;něm, protože je&nbsp;mají za&nbsp;vodstvo čarovné, jež Bůh označil černou barvou pekla a&nbsp;uložil do&nbsp;té&nbsp;osamělé končiny. A&nbsp;co se&nbsp;týče té&nbsp;černé barvy, nejspíš tkví její příčina v&nbsp;tom, že&nbsp;se&nbsp;v&nbsp;něm zrcadlí temné jedle a&nbsp;horské vrcholky&nbsp;– kdyby bylo za&nbsp;hranicemi té&nbsp;končiny někde v&nbsp;rovině, bylo by&nbsp;tak modré jako tamní rybníky, na&nbsp;které hledí než pustá obloha&nbsp;– a&nbsp;pokud jde o&nbsp;tu osamělou končinu, nevím, zda by&nbsp;je&nbsp;byl Bůh vůbec mohl uložit na&nbsp;místečko krásnější. Znám je&nbsp;už&nbsp;víc než čtyřicet let a&nbsp;za tu&nbsp;dobu jsem je&nbsp;ukázal jen dvěma lidem; když jsme oba byli ještě mladí, vašemu otci, a&nbsp;když jsem zestárl, jednomu mladému muži, kterého jsem si&nbsp;oblíbil a&nbsp;s&nbsp;nímž jsem skolil hodně zvěře. A&nbsp;s&nbsp;tím, jak jsem je&nbsp;objevil, milá slečno, mělo se&nbsp;to&nbsp;tak: Víte, když jsem byl dvanáctiletý, třináctiletý kluk anebo o&nbsp;něco starší, to&nbsp;bývaly lesy ještě větší a&nbsp;krásnější než teď.&nbsp;– Nikde nebylo vidět žádné polomy, ty&nbsp;smutné hřbitovy stromů, protože vedle lesů bylo jen pár chýší a&nbsp;ty dříví na&nbsp;otop našly pokaždé ještě na&nbsp;polích, jednou tam byl ten, pak zas onen strom, který pokáceli&nbsp;– a&nbsp;nebylo ani poznat, že&nbsp;je&nbsp;o&nbsp;jeden méně. Tenkrát i&nbsp;jeleni často chodili v&nbsp;celých stádech na&nbsp;naše louky, a&nbsp;nebylo potřeba hledat je&nbsp;po&nbsp;lesích, když si&nbsp;chtěl člověk jednoho skolit.&nbsp;–&nbsp;–“</span></p>
        <p class="chunk" data-nb-ref-number="6" data-nb-words="137" data-nb-chars="880"><span class="idea" data-nb-ref-number="6" id="idea6" data-nb-words="137" data-nb-chars="880">Když tohle řekl, odmlčel se, a&nbsp;najednou se&nbsp;otočil na&nbsp;Klarisu a&nbsp;řekl: „Jestli chcete, slečno, jedno z&nbsp;těch krásných žlutě pruhovaných peroutek, střelím vám tu&nbsp;potvůrku, myslím, že&nbsp;ji&nbsp;dostanu.“ Při tom ukázal do&nbsp;vzduchu, a&nbsp;dívky uviděly krásné káně, jak se&nbsp;s&nbsp;rozpjatými křídly vznáší vysoko nad jezerem. Zjevně nemělo rovněž úmysl jiný než se&nbsp;oddávat výjimečně jasnému, vlahému slunečnému podzimnímu povětří; hovělo si&nbsp;na&nbsp;těch svých perutích, vidlici oháňky mělo rozprostřenu jak vějíř, a&nbsp;plulo a&nbsp;klouzalo po&nbsp;hrudi svého živlu, opisovalo pomalé kruhy a&nbsp;figury, a&nbsp;křídelní pera i&nbsp;kosinky zhusta půvabně natočené pohupovaly se&nbsp;v&nbsp;slunečním svitu a&nbsp;perutě lehce sebou mávly dvakrát, třikrát vždy až&nbsp;po&nbsp;dlouhých přestávkách. Dívky obdivovaly jemnou vznešenost té&nbsp;hry přírody, nikdy doposud neviděly toho mohutného živočicha tak zblízka, a&nbsp;svorně prosily, aby mu&nbsp;Gregor nijak neubližoval.</span></p>
        <p class="chunk" data-nb-ref-number="7" data-nb-words="114" data-nb-chars="593"><span class="idea" data-nb-ref-number="7" id="idea7" data-nb-words="114" data-nb-chars="593">„Arci je&nbsp;to&nbsp;hezká potvůrka,“ opáčil myslivec, „a že&nbsp;mu&nbsp;tamti dole říkají dravec, za&nbsp;to&nbsp;může tak málo jako beránek, jí&nbsp;maso tak jako i&nbsp;my všichni, a&nbsp;hledá si&nbsp;potravu tak jako ten beránek, co&nbsp;škubá nevinné rostliny a&nbsp;kytičky. Dojista je&nbsp;to&nbsp;na&nbsp;světě tak zařízeno, že&nbsp;jedno žije z&nbsp;druhého. No&nbsp;jen se&nbsp;na&nbsp;něj pořádně podívejte, jak se&nbsp;pomalu otáčí a&nbsp;obrací a&nbsp;jak se&nbsp;hrdě nese&nbsp;– ten od&nbsp;téhle vody jen tak neodletí; viděl jsem dost často, že&nbsp;se&nbsp;rádi vznášejí nad takovými místy, jako kdyby se&nbsp;prohlíželi v&nbsp;zrcadle. On&nbsp;ale ve&nbsp;skutečnosti jen čeká na&nbsp;různou zvěř a&nbsp;ptáky, co&nbsp;se&nbsp;přicházejí k&nbsp;vodě napít.“</span></p>
        <p class="chunk" data-nb-ref-number="8" data-nb-words="72" data-nb-chars="395"><span class="idea" data-nb-ref-number="8" id="idea8" data-nb-words="72" data-nb-chars="395">Hodnou chvíli se&nbsp;mlčky dívali na&nbsp;toho ptáka, jak velkým obloukem oblétává jezero a&nbsp;je stále menší&nbsp;– jak jej vpravo vysoké jedle zakryly posléze oku&nbsp;– a&nbsp;jak poté znovu veliký a&nbsp;rozlehlý vyplul na&nbsp;temnou oblohu těsně nad nimi. Nakonec, když se&nbsp;jeho křivky a&nbsp;přímky vytratily kamsi k&nbsp;protější stěně, opadl i&nbsp;zájem o&nbsp;něj, a&nbsp;Johana se&nbsp;znovu zeptala, jak se&nbsp;vlastně stalo, že&nbsp;Gregor objevil to&nbsp;jezero.</span></p>
        <p class="chunk" data-nb-ref-number="9" data-nb-words="203" data-nb-chars="1084"><span class="idea" data-nb-ref-number="9" id="idea9" data-nb-words="203" data-nb-chars="1084">„Inu bylo to&nbsp;takhle,“ opáčil Gregor, „už jsem vám říkal, že&nbsp;daleko odsud je&nbsp;dům a&nbsp;pole, a&nbsp;tam žiju já&nbsp;a&nbsp;mí vnuci a&nbsp;žil tam můj otec a&nbsp;dědeček, a&nbsp;také jsem vám řekl, že&nbsp;tenkrát bývaly lesy daleko větší než dnes. Tenkrát sem nikdo nepřišel, protože se&nbsp;všichni báli téhle osamělé končiny a&nbsp;děsili se&nbsp;toho, jak promlouvá ten divoký kraj&nbsp;– a&nbsp;byli i&nbsp;takoví, co&nbsp;mezi nimi kolovala pověst, že&nbsp;někde v&nbsp;lese je&nbsp;jakási černá kouzelná voda, a&nbsp;v&nbsp;té že&nbsp;plují nadpřirozené ryby a&nbsp;lemuje ji&nbsp;zakletá šedivá kamenná stěna, a&nbsp;v&nbsp;ní jsou dlouhé chodby, a&nbsp;v&nbsp;těch se&nbsp;to&nbsp;třpytí zlatem a&nbsp;stříbrem, krásným nádobím a&nbsp;rudými rubíny jak hlava velkými. Před mnoha stovkami let jeden pohanský král ze&nbsp;Saska, který prchal před pobožným císařem Karlem, zakopal sebe a&nbsp;své poklady do&nbsp;těchto skal, a&nbsp;když umíral, začaroval je&nbsp;tak, že&nbsp;dnes člověk neuvidí ani bránu, natož vchod&nbsp;– jen v&nbsp;době pašijí, pokud se&nbsp;v&nbsp;některém křesťanském chrámě o&nbsp;nich pronese i&nbsp;jen jediné slovíčko, otevřou se&nbsp;– to&nbsp;může kdokoli vejít dovnitř a&nbsp;vzít si, co&nbsp;je&nbsp;mu&nbsp;libo; ale jakmile čas uplyne, zavřou se&nbsp;a&nbsp;uvězní uvnitř každého, kdo se&nbsp;omešká.“</span></p>
        <p class="chunk" data-nb-ref-number="10" data-nb-words="16" data-nb-chars="87"><span class="idea" data-nb-ref-number="10" id="idea10" data-nb-words="16" data-nb-chars="87">Johana se&nbsp;dívala na&nbsp;druhou stranu na&nbsp;stěnu, a&nbsp;připadalo jí, jako kdyby se&nbsp;skály hýbaly.</span></p>
        <p class="chunk" data-nb-ref-number="11" data-nb-words="12" data-nb-chars="71"><span class="idea" data-nb-ref-number="11" id="idea11" data-nb-words="12" data-nb-chars="71">„A&nbsp;neříkalo se, že&nbsp;se&nbsp;kdysi někdo odvážil dovnitř?“ zeptala se&nbsp;Klarisa.</span></p>
        <p class="chunk" data-nb-ref-number="12" data-nb-words="220" data-nb-chars="1233"><span class="idea" data-nb-ref-number="12" id="idea12" data-nb-words="220" data-nb-chars="1233">„Ach ovšem,“ odvětil myslivec, „vyprávěla mi&nbsp;moje vlastní babička, že&nbsp;je&nbsp;to&nbsp;vskutku pravda, že&nbsp;nedaleko od&nbsp;hory, kde stojí ty&nbsp;tři stolice, leží takové jezero a&nbsp;že také jednou před mnoha sty lety jeden muž, který hospodařil v&nbsp;domě v&nbsp;Žestově u&nbsp;Želnavy, ale byl to&nbsp;člověk zlořečený a&nbsp;potměšilý, a&nbsp;proto také z&nbsp;jeho statku nic kloudného nemohlo vzejít, a&nbsp;ten na&nbsp;Velký pátek, kdy se&nbsp;všichni křesťané modlili u&nbsp;hrobu Páně, vylezl nahoru do&nbsp;skal, a&nbsp;aby odnesli pokladů víc, vzal s&nbsp;sebou i&nbsp;synáčka.&nbsp;– Když vešli dovnitř, nevinné děcko popadla hrůza, a&nbsp;volal: ‚Tatínku, tatínku, podívej to&nbsp;žhavé uhlí, pojďme ven!‘&nbsp;–&nbsp;– Ale otce zaslepil zlý duch, a&nbsp;přehrabával se&nbsp;v&nbsp;rubínech a&nbsp;převaloval je&nbsp;a&nbsp;nevnímal čas, až&nbsp;chlapec, jako kdyby ho&nbsp;odvál poryv vichřice, zničehonic stanul na&nbsp;břehu jezera a&nbsp;zrovna uviděl, jak se&nbsp;skála s&nbsp;duněním a&nbsp;rachotem zavírá a&nbsp;nešťastného otce zaživa zazdila. Chlapce popadl děs, pádil z&nbsp;hor dolů, jako kdyby mu&nbsp;v&nbsp;patách uháněly všechny stromy, ale Panna Maria řídila jeho kroky tak, že&nbsp;se&nbsp;šťastně dostal domů. Rostl, byl z&nbsp;něho člověk s&nbsp;bázní Boží a&nbsp;každý Velký pátek se&nbsp;postil, dokud nevzešly hvězdy na&nbsp;nebi&nbsp;– dostalo se&nbsp;mu&nbsp;požehnání na&nbsp;poli i&nbsp;ve chlévě. Od&nbsp;té&nbsp;doby nebylo zaslechnout, že&nbsp;někdo pronikl kdysi do&nbsp;hory.“</span></p>
        <p class="chunk" data-nb-ref-number="13" data-nb-words="30" data-nb-chars="161"><span class="idea" data-nb-ref-number="13" id="idea13" data-nb-words="30" data-nb-chars="161">Dívali se&nbsp;mlčky na&nbsp;šedou stěnu naproti, a&nbsp;i Klarise teď připadalo, jako kdyby se&nbsp;hýbala, a&nbsp;zelené jedle jako kdyby tu&nbsp;stály jako strážci a&nbsp;šeptaly si&nbsp;mezi sebou.</span></p>
        <p class="chunk" data-nb-ref-number="14" data-nb-words="25" data-nb-chars="152"><span class="idea" data-nb-ref-number="14" id="idea14" data-nb-words="25" data-nb-chars="152">Káně bylo pořád ještě vidět v&nbsp;povětří, mírně kroužilo a&nbsp;plulo anebo celé vteřiny tkvělo nehnutě tak, jako kdyby bylo okřídlenou lampou zavěšenou v&nbsp;dómu.</span></p>
        <p class="chunk" data-nb-ref-number="15" data-nb-words="279" data-nb-chars="1545"><span class="idea" data-nb-ref-number="15" id="idea15" data-nb-words="279" data-nb-chars="1545">Gregor znovu zahovořil: „Byl jsem tenkrát kluk, a&nbsp;babička znala hodně takových příběhů. Je&nbsp;ještě jedna taková hora, na&nbsp;tři hodiny odsud.&nbsp;– V&nbsp;pradávných pohanských dobách na&nbsp;ní&nbsp;jednou usedli tři králové a&nbsp;stanovili hranice tří zemí: Čech, Bavorska a&nbsp;Rakouska&nbsp;– do&nbsp;skály byly vytesány tři stolice, a&nbsp;každý z&nbsp;králů seděl ve&nbsp;vlastní zemi. Měli hojný doprovod, a&nbsp;všichni se&nbsp;bavili lovem, a&nbsp;tak se&nbsp;jednou ti&nbsp;tři muži ocitli u&nbsp;jezera a&nbsp;v&nbsp;té bujarosti se&nbsp;pokusili chytat ryby, a&nbsp;nastojte, zrovna se&nbsp;jim hrnuli do&nbsp;dlaní pstruzi, červení kolem tlamy a&nbsp;se skvrnami jak žhnoucími jiskrami, a&nbsp;muži jich naházeli na&nbsp;pevnou zem celé spousty. Když už&nbsp;se&nbsp;zešeřilo, roznítili oheň, ryby vložili do&nbsp;dvou pánví s&nbsp;vodou, a&nbsp;ty postavili na&nbsp;plamen. A&nbsp;jak tak muži polehávali kolem a&nbsp;vyšel měsíc a&nbsp;nastávala krásná noc, voda na&nbsp;pánvích byla vřelejší a&nbsp;vřelejší a&nbsp;vařila se&nbsp;a&nbsp;klokotala, ale ryby v&nbsp;ní nezašly, naopak byly veselejší a&nbsp;veselejší&nbsp;– a&nbsp;najednou ve&nbsp;stromech povstal sykot a&nbsp;hukot, až&nbsp;si&nbsp;mysleli, že&nbsp;se&nbsp;kácí les, a&nbsp;jezero šumělo, jako kdyby na&nbsp;něm vál vítr, a&nbsp;přesto se&nbsp;nepohnula jediná větev a&nbsp;nevzedmula jediná vlna, a&nbsp;na obloze nebyl jediný mrak, a&nbsp;pod hladinou jako kdyby se&nbsp;ozývaly mumlavé hlasy: Nejsou všechny doma&nbsp;– doma… Muže obestřel strach, a&nbsp;všechny ryby hodili do&nbsp;vody. V&nbsp;tu chvíli bylo ticho, a&nbsp;na nebi tkvěl nádherný měsíc. Oni však celou noc proseděli na&nbsp;tom jednom kameni a&nbsp;neříkali nic, protože se&nbsp;velice báli, a&nbsp;když nastal den, kvapně odešli a&nbsp;všechno oznámili králům, a&nbsp;ti ihned odjeli a&nbsp;prokleli ten les, aby byl osamělý už&nbsp;na&nbsp;věky věků.“</span></p>
        <p class="chunk" data-nb-ref-number="16" data-nb-words="4" data-nb-chars="19"><span class="idea" data-nb-ref-number="16" id="idea16" data-nb-words="4" data-nb-chars="19">Mlčel a&nbsp;dívky také.</span></p>
        <p class="chunk" data-nb-ref-number="17" data-nb-words="168" data-nb-chars="910"><span class="idea" data-nb-ref-number="17" id="idea17" data-nb-words="168" data-nb-chars="910">„Víte, krásné slečny,“ zahovořil zas po&nbsp;chvíli, „to všechno mi&nbsp;tehdy docela zvláštně rejdilo v&nbsp;kostech, a&nbsp;s&nbsp;hrůzou a&nbsp;toužebně jsem se&nbsp;od&nbsp;té&nbsp;doby vždy díval tam nahoru na&nbsp;ten modrý les, jak se&nbsp;tajemný a&nbsp;nedohledný táhne do&nbsp;dáli a&nbsp;lemuje ta&nbsp;krásná zářivá nebesa. Umínil jsem si, že&nbsp;jakmile ze&nbsp;mě&nbsp;bude muž, vyjdu si&nbsp;k&nbsp;tomu krásnému, kouzelnému jezeru a&nbsp;k&nbsp;té pohanské stěně. Můj otec a&nbsp;všichni lidé se&nbsp;mi&nbsp;vysmívali a&nbsp;prohlašovali, že&nbsp;s&nbsp;tou vodou je&nbsp;to&nbsp;čirá báj a&nbsp;bláznivina; ale víte, ježto jsem postupně poznával les a&nbsp;viděl, jak je&nbsp;podivuhodný, a&nbsp;že lidé vůbec neměli zapotřebí vplétat do&nbsp;něho nějaké své báje&nbsp;– a&nbsp;ježto jsem na&nbsp;svých toulkách potkal nejeden čirý potůček, a&nbsp;všechny stékaly z&nbsp;jednoho bodu těch všech výšin a&nbsp;zřetelně a&nbsp;s&nbsp;dětským žvatláním a&nbsp;bubláním vyprávěly o&nbsp;svém otci&nbsp;–, stoupal jsem nahoru, a&nbsp;víte vy&nbsp;co, vyšel jsem na&nbsp;místě, kde právě sedíme, a&nbsp;rázem jsem uviděl tu&nbsp;krásnou, líbeznou vodu.“</span></p>
        <p class="chunk" data-nb-ref-number="18" data-nb-words="9" data-nb-chars="51"><span class="idea" data-nb-ref-number="18" id="idea18" data-nb-words="9" data-nb-chars="51">„A&nbsp;neobešel vás strach a&nbsp;hrůza?“ zeptala se&nbsp;Johana.</span></p>
        <p class="chunk" data-nb-ref-number="19" data-nb-words="345" data-nb-chars="1992"><span class="idea" data-nb-ref-number="19" id="idea19" data-nb-words="345" data-nb-chars="1992">„Strach?“ opáčil staroch. „Strach?&nbsp;– Radost jsem měl z&nbsp;toho krásného místa, protože jsem navíc velice dobře věděl, že&nbsp;les nepůsobí žádné odpudivé zázraky, jaké by&nbsp;rádi působili lidé nevraživí a&nbsp;popudliví, kdyby byli všemocní, nýbrž jen a&nbsp;jen tiché a&nbsp;nenápadné, ale o&nbsp;to nesmírnější, jaké lidé ani nechápou, a&nbsp;proto lesu přibásňují ty&nbsp;své neotesanosti. Les koná své divy za&nbsp;pomoci trochy vody a&nbsp;země a&nbsp;za pomoci vzduchu a&nbsp;slunečního svitu. Jinak tu&nbsp;nebylo nikdy nic jiného a&nbsp;nikdo jiný, to&nbsp;mi&nbsp;věřte. I&nbsp;na hoře se&nbsp;třemi stolicemi jsem byl&nbsp;– nikdy tam neseděl žádný král, tak málo jako tu&nbsp;kdy někdo rybařil. Ano, možná tam jsou ty&nbsp;tři kamenné stolice, ale ne&nbsp;prosté, rovné a&nbsp;vyhlazené jako ty&nbsp;dřevěné ve&nbsp;vašem domě, nýbrž obrovské a&nbsp;zbrázděné rýhami a&nbsp;rozsedlinami; pracovaly na&nbsp;nich lehké prsty deště, a&nbsp;ztesávaly je&nbsp;měkké, avšak neustávající truhlářské nástroje povětří a&nbsp;slunce.&nbsp;– Seděl jsem na&nbsp;nich a&nbsp;hodiny jsem se&nbsp;díval na&nbsp;končiny obývané lidmi&nbsp;– a&nbsp;protože jsem v&nbsp;nich často pobýval, dobře jsem poznal, že&nbsp;to&nbsp;všechno je&nbsp;pouze dílo Boží a&nbsp;ne lidské, jako o&nbsp;díle lidském se&nbsp;o&nbsp;nich zmiňuje pouze pověst. Lidé mohou obdivovat než to, co&nbsp;sami vytvořili, a&nbsp;nedokáží uvažovat o&nbsp;ničem než jako o&nbsp;čemsi, co&nbsp;je&nbsp;vytvořeno pro ně. Jestliže Bůh obdařil lidi větším nadáním, vyžaduje také od&nbsp;nich více&nbsp;– ale proto ještě nemiluje méně jejich další sourozence, živočichy a&nbsp;rostliny; daroval jim obydlí, jaká jsou člověku odepřena, výšiny hor, rozlehlost lesů, nesmírné moře a&nbsp;širé pouště&nbsp;– tam, a&nbsp;byť by&nbsp;tam jediné oko nedohlédlo, rozvěšuje své hvězdy, obdařuje je&nbsp;nádherou jejich oděvů, prostírá jejich stůl, zdobí je&nbsp;rozmanitými nadáními a&nbsp;přichází a&nbsp;prochází se&nbsp;mezi nimi, zrovna tak jako to&nbsp;činí tady a&nbsp;mezi lidmi, ty&nbsp;miluje rovněž, ačkoliv ti&nbsp;mu, jak mě&nbsp;začasté napadlo, zneužívají jeho živočichy a&nbsp;rostliny, protože ve&nbsp;své zpupnosti se&nbsp;šalebně domnívají, že&nbsp;oni jsou jedineční a&nbsp;ve své prostoduchosti se&nbsp;nikdy nevypraví do&nbsp;říší a&nbsp;obydlí živočichů a&nbsp;rostlin, aby poznávali jejich řeč a&nbsp;podstatu.&nbsp;–&nbsp;–“</span></p>
        <p class="chunk" data-nb-ref-number="20" data-nb-words="38" data-nb-chars="217"><span class="idea" data-nb-ref-number="20" id="idea20" data-nb-words="38" data-nb-chars="217">Ještě když takhle promlouval, na&nbsp;druhé straně stěny pohanského krále vyšlehl lehký blesk, a&nbsp;káně se&nbsp;jako šíp zřítilo rovnou do&nbsp;vody&nbsp;– za&nbsp;chvilku už&nbsp;po&nbsp;útesovité stěně projel i&nbsp;výstřel a&nbsp;domumlával od&nbsp;hvozdu ke&nbsp;hvozdu.</span></p>
        <p class="chunk" data-nb-ref-number="21" data-nb-words="20" data-nb-chars="122"><span class="idea" data-nb-ref-number="21" id="idea21" data-nb-words="20" data-nb-chars="122">Dívky se&nbsp;celé polekané vymrštily, a&nbsp;Gregor upřeně zíral na&nbsp;druhou stranu, jako kdyby chtěl tu&nbsp;tvrdou stěnu očima provrtat.</span></p>
        <p class="chunk" data-nb-ref-number="22" data-nb-words="46" data-nb-chars="251"><span class="idea" data-nb-ref-number="22" id="idea22" data-nb-words="46" data-nb-chars="251">V&nbsp;mrtvém tichu lesů to, jak se&nbsp;povětří otřáslo, bylo až&nbsp;děsivé&nbsp;–&nbsp;– a&nbsp;znovu bylo mrtvé ticho a&nbsp;nic se&nbsp;nehnulo tak jako předtím; i&nbsp;mrtvola káněte poklidně spočívala na&nbsp;témž místě na&nbsp;hladině. Ubíhaly minuty čekání, plné strachu: protože kdo to&nbsp;mohl být?!</span></p>
        <p class="chunk" data-nb-ref-number="23" data-nb-words="9" data-nb-chars="51"><span class="idea" data-nb-ref-number="23" id="idea23" data-nb-words="9" data-nb-chars="51">„Vidíte něco?“ zašeptala Johana a&nbsp;hlas se&nbsp;jí&nbsp;chvěl.</span></p>
        <p class="chunk" data-nb-ref-number="24" data-nb-words="23" data-nb-chars="131"><span class="idea" data-nb-ref-number="24" id="idea24" data-nb-words="23" data-nb-chars="131">„Ne,“ odpověděl myslivec,&nbsp;„ten výstřel vyšel tam od&nbsp;těch kmenů, co&nbsp;se&nbsp;zlomily o&nbsp;jezerní stěnu a&nbsp;leží na&nbsp;břehu, ale nevidím nikoho.“</span></p>
        <p class="chunk" data-nb-ref-number="25" data-nb-words="21" data-nb-chars="121"><span class="idea" data-nb-ref-number="25" id="idea25" data-nb-words="21" data-nb-chars="121">„Měli bychom se&nbsp;honemhonem přeplavit na&nbsp;druhou stranu,“ měla za&nbsp;to&nbsp;Klarisa, „dům je&nbsp;docela prázdný&nbsp;– není v&nbsp;něm živáčka.“</span></p>
        <p class="chunk" data-nb-ref-number="26" data-nb-words="57" data-nb-chars="329"><span class="idea" data-nb-ref-number="26" id="idea26" data-nb-words="57" data-nb-chars="329">„To vůbec ne, milé dítě,“ řekl myslivec, „jestli tu&nbsp;číhá nějaké nebezpečí, byli bychom v&nbsp;domě špatnou posádkou. Jděte do&nbsp;kabinky na&nbsp;voru, já&nbsp;plavidlo vyvesluji krapítek na&nbsp;jezero, a&nbsp;zastavíme tam načas. Skrčím se&nbsp;za&nbsp;kmenem pažení a&nbsp;rozhlédnu se&nbsp;po&nbsp;druhé straně, a&nbsp;počkáme, jak to&nbsp;ten chlap udělá, aby vylovil tu&nbsp;potvůrku z&nbsp;vody.“</span></p>
        <p class="chunk" data-nb-ref-number="27" data-nb-words="85" data-nb-chars="511"><span class="idea" data-nb-ref-number="27" id="idea27" data-nb-words="85" data-nb-chars="511">Ale čekali marně. Ubíhala minuta za&nbsp;minutou. Klidně jako nějaký zavražděný král leželo káně na&nbsp;hladině, s&nbsp;rouchem sesmeklým a&nbsp;s&nbsp;tou svou ptačí okrasou spečenou&nbsp;– kouř z&nbsp;výstřelu se&nbsp;dávno již rozptýlil, a&nbsp;jejich opuštěné obydlí, zářící v&nbsp;půvabném odpoledním světle, hledělo na&nbsp;ně&nbsp;z&nbsp;druhého břehu. Neozval se&nbsp;jediný zvuk, a&nbsp;ať se&nbsp;oči upíraly na&nbsp;výběžek Plechého jakkoli usilovně&nbsp;– nic tam nebylo vidět, jen změť vybledlých zřícených stromů a&nbsp;jejich větve, jak vysílají dlouhé bílé zášlehy na&nbsp;temnou vodní hladinu.</span></p>
        <p class="chunk" data-nb-ref-number="28" data-nb-words="16" data-nb-chars="88"><span class="idea" data-nb-ref-number="28" id="idea28" data-nb-words="16" data-nb-chars="88">Gregor už&nbsp;pomalu zvedal dlaně, aby se&nbsp;chopil vesel a&nbsp;zvolna se&nbsp;přeplavil blíž k&nbsp;ptákovi.</span></p>
        <p class="chunk" data-nb-ref-number="29" data-nb-words="7" data-nb-chars="52"><span class="idea" data-nb-ref-number="29" id="idea29" data-nb-words="7" data-nb-chars="52">„Třeba už&nbsp;jsou čeledíni zpátky,“ prohlásila Klarisa.</span></p>
        <p class="chunk" data-nb-ref-number="30" data-nb-words="9" data-nb-chars="50"><span class="idea" data-nb-ref-number="30" id="idea30" data-nb-words="9" data-nb-chars="50">„Ta rána nevyšla z&nbsp;žádné naší pušky,“ řekl Gregor.</span></p>
        <p class="chunk" data-nb-ref-number="31" data-nb-words="48" data-nb-chars="269"><span class="idea" data-nb-ref-number="31" id="idea31" data-nb-words="48" data-nb-chars="269">V&nbsp;tu chvíli uviděli na&nbsp;dřevěné terase domu dvě děvečky, které byly v&nbsp;útesech stěny a&nbsp;na březích v&nbsp;suti sbírat ostružiny. Nejspíš měly za&nbsp;to, že&nbsp;ten výstřel byl Gregorův, a&nbsp;pořád ukazovaly směrem k&nbsp;jednomu místu, možná poněvadž si&nbsp;myslely, že&nbsp;z&nbsp;plavidla není pták vidět.</span></p>
        <p class="chunk" data-nb-ref-number="32" data-nb-words="316" data-nb-chars="1858"><span class="idea" data-nb-ref-number="32" id="idea32" data-nb-words="316" data-nb-chars="1858">Jezero a&nbsp;les nepřestávaly být klidné, tak jak byly po&nbsp;celý den. Slunce, bílá žhnoucí koule světla, spočívalo už&nbsp;na&nbsp;okraji skalní stěny; širé stíny se&nbsp;nad domem a&nbsp;nad trávníkem vysunovaly na&nbsp;jezero, to&nbsp;bylo hladké a&nbsp;černé, jen na&nbsp;lodi spočívalo znavené odpolední světlo, a&nbsp;stejně tak byl jako nějaký bílý bod ozářen mrtvý pták, a&nbsp;jako zelenorudý třpyt obtékalo světlo smrkovou oboru. Mezitím, jak se&nbsp;stále víc blížili k&nbsp;tomu zvířeti, připluli k&nbsp;bahnitému břehu, tam, kde se&nbsp;válela změť kmenů, tak těsně, že&nbsp;bylo rozeznat každou sebemenší větvičku, ba&nbsp;v&nbsp;tom tichém povětří i&nbsp;vodě bylo dokonce zřetelně vidět, když nějaká ta&nbsp;žába, co&nbsp;se&nbsp;slunila, z&nbsp;kmene skočila do&nbsp;vody a&nbsp;rozvířila lehké kruhy vln téměř až&nbsp;k&nbsp;voru. Ale nebylo zahlédnout nejmenší náznak nějakého člověka, takže stále víc nabývalo na&nbsp;pravděpodobnosti přesvědčení, že&nbsp;to&nbsp;se&nbsp;jenom nějaký střelec čirou náhodou ocitl tak hluboko v&nbsp;lese a&nbsp;zabloudil k&nbsp;jezeru, zkoušel na&nbsp;tom opeřenci svůj ostrý zrak a&nbsp;pak, když zahlédl plavidlo a&nbsp;dům, protože byl pověrčivý, vzal nohy na&nbsp;ramena, zejména když nemohl nevidět, že&nbsp;se&nbsp;loď pohybuje, ale nespatřil na&nbsp;ní&nbsp;jediného člověka. Konečně&nbsp;– díky několika pomalým záběrům vesel&nbsp;– přiblížili se&nbsp;k&nbsp;živočichovi natolik, že&nbsp;jej Gregor tyčí s&nbsp;hákem mohl přitáhnout a&nbsp;vylovit. Byl to&nbsp;zvláštní pohled, jak ty&nbsp;dlouhé perutě, z&nbsp;nichž jen crče­lo, ochable visí k&nbsp;zemi, jak mokrá slepená péra odhalují svalnatou stavbu těla a&nbsp;vyjevují ránu, jež mířila doprostřed hrudi. Gregor ji&nbsp;vzápětí prozkoumal a&nbsp;nástrojem ze&nbsp;své lovecké brašny vyňal z&nbsp;ní velice drobnou kulku.&nbsp;– Johana sebou vyděšeně škubla&nbsp;– a&nbsp;i Klarisa se&nbsp;zrakem napjatým a&nbsp;se srdcem bušícím zahleděla se&nbsp;myslivci do&nbsp;tváře&nbsp;– ten však nehnul brvou, poklidně uložil kulku k&nbsp;ostatním do&nbsp;svého koženého měšce&nbsp;– ba&nbsp;dokonce jak dlouhý tak široký vztyčil se&nbsp;na&nbsp;voru a&nbsp;bez rozpaků se&nbsp;plavil k&nbsp;přístavišti; dorazili tam navečer.</span></p>
        <p class="chunk" data-nb-ref-number="33" data-nb-words="15" data-nb-chars="73"><span class="idea" data-nb-ref-number="33" id="idea33" data-nb-words="15" data-nb-chars="73">Když vyšli na&nbsp;břeh, zeptala se&nbsp;Klarisa, co&nbsp;že&nbsp;si&nbsp;Gregor o&nbsp;tom všem myslí.</span></p>
        <p class="chunk" data-nb-ref-number="34" data-nb-words="75" data-nb-chars="373"><span class="idea" data-nb-ref-number="34" id="idea34" data-nb-words="75" data-nb-chars="373">„Já toho střelce arci znám,“ řekl; „po světě pobíhá lecjaký blázen&nbsp;– a&nbsp;nejspíš je&nbsp;mezi nimi jeden velký&nbsp;–&nbsp;– od&nbsp;něho vám nebezpečí nehrozí&nbsp;–&nbsp;– nemýlím se, já&nbsp;tu&nbsp;kulku znám&nbsp;– ale je&nbsp;bezdůvodné a&nbsp;pošetilé, proč tu&nbsp;ten člověk tak asi je&nbsp;–&nbsp;– slunce svítí na&nbsp;ješitnost a&nbsp;pošetilost.&nbsp;– Spatřil jsem už&nbsp;dny mnohé, a&nbsp;takový je&nbsp;člověk: Pídí se&nbsp;po&nbsp;třpytu, a&nbsp;chce chytit bludičku.&nbsp;–&nbsp;–“</span></p>
        <p class="chunk" data-nb-ref-number="35" data-nb-words="12" data-nb-chars="72"><span class="idea" data-nb-ref-number="35" id="idea35" data-nb-words="12" data-nb-chars="72">„Ach Bože! Vy&nbsp;víte víc, než nám hodláte říci,“ vyhrkla Johana ustrašeně.</span></p>
        <p class="chunk" data-nb-ref-number="36" data-nb-words="125" data-nb-chars="704"><span class="idea" data-nb-ref-number="36" id="idea36" data-nb-words="125" data-nb-chars="704">„Říkal jsem vám, slečno, že&nbsp;můžete být bez starosti&nbsp;– ano, možná znám toho člověka, i&nbsp;když mi&nbsp;je&nbsp;nepochopitelné, proč je&nbsp;tady&nbsp;– on&nbsp;pořád tropí cosi, co&nbsp;nemá účel ani smysl, usiluje o&nbsp;nedosažitelné. Leckdy toužil po&nbsp;tom, zastrčit si&nbsp;za&nbsp;klobouk sluneční svit a&nbsp;obejmout večerní červánky; naprší hodně kapek, než člověk nabude rozumu, a&nbsp;uplynou léta, než člověk zmoudří. Nenaléhejte, děti moje, nehrozí vám nebezpečí&nbsp;– a&nbsp;kdybych něco věděl a&nbsp;chtěl to&nbsp;před vámi utajit, mé&nbsp;zuby byly by&nbsp;zamčeny pevněji než kamenné brány onoho pohanského pokladu, a&nbsp;ty žádný železný trám nezdolá. Spěte klidně&nbsp;– každičký vlas na&nbsp;mé&nbsp;hlavě je&nbsp;vám strážcem&nbsp;– miluji vás, jste dobré a&nbsp;nevinné a&nbsp;skoro tak sličné jako Marta.“&nbsp;–&nbsp;–&nbsp;–</span></p>
        <p class="chunk" data-nb-ref-number="37" data-nb-words="68" data-nb-chars="393"><span class="idea" data-nb-ref-number="37" id="idea37" data-nb-words="68" data-nb-chars="393">Kolem tvrdých úst mu&nbsp;při této vzpomínce zřetelně zaškubalo, ale okamžitě mluvil dál: „Miluji vašeho otce a&nbsp;v&nbsp;budoucnu budu tohleto místečko milovat ještě víc než dřív, až&nbsp;sem zas jednou přijdu, dům už&nbsp;dávno tu&nbsp;stát nebude, válka dojde svého konce a&nbsp;váš zámek vás zase přijme do&nbsp;svých zdí. Buďte bez starosti, mé&nbsp;milé dcerušky, a&nbsp;spěte sladce jako před mnoha lety ve&nbsp;svých dětských postýlkách.“</span></p>
        <p class="chunk" data-nb-ref-number="38" data-nb-words="60" data-nb-chars="353"><span class="idea" data-nb-ref-number="38" id="idea38" data-nb-words="60" data-nb-chars="353">Dívky na&nbsp;něj pohlížely dojatě a&nbsp;úzkostně, jak tak před ním stály s&nbsp;rukama propletenýma, a&nbsp;nejspíš jim připadalo téměř děsivé, ač&nbsp;stanul už&nbsp;na&nbsp;nejzazší hranici vysokého věku, že&nbsp;přesto mluví o&nbsp;plánech a&nbsp;o&nbsp;časech, které nastanou až&nbsp;za&nbsp;mnoho let. Johana se&nbsp;marně snažila tlumit úzkostné myšlenky, které jí&nbsp;vzlínaly v&nbsp;nitru a&nbsp;které se&nbsp;neodvažovala vyslovit.</span></p>
        <p class="chunk" data-nb-ref-number="39" data-nb-words="64" data-nb-chars="346"><span class="idea" data-nb-ref-number="39" id="idea39" data-nb-words="64" data-nb-chars="346">„Podívejte, tam vychází krvavě rudý měsíc v&nbsp;úplňku,“ znovu zahovořil Gregor, „jen pohleďte na&nbsp;to&nbsp;chmurné, sličné světlo, jak se&nbsp;rozžehuje na&nbsp;kraji lesa a&nbsp;jak téměř už&nbsp;viditelně dlouhé stíny toulají se&nbsp;po&nbsp;jezeru&nbsp;– viděl jsem to&nbsp;už&nbsp;stokrát a&nbsp;stokrát&nbsp;– ale pořád se&nbsp;mi&nbsp;to&nbsp;líbí&nbsp;– vždycky jsem si&nbsp;myslel o&nbsp;měsíčním světle své&nbsp;– je&nbsp;to&nbsp;kouzelné světlo.“</span></p>
        <p class="chunk" data-nb-ref-number="40" data-nb-words="5" data-nb-chars="40"><span class="idea" data-nb-ref-number="40" id="idea40" data-nb-words="5" data-nb-chars="40">„Bolestně krásné světlo,“ řekla Klarisa.</span></p>
        <p class="chunk" data-nb-ref-number="41" data-nb-words="165" data-nb-chars="906"><span class="idea" data-nb-ref-number="41" id="idea41" data-nb-words="165" data-nb-chars="906">„A&nbsp;nikde je&nbsp;neuzříte krásné tak jako v&nbsp;lese,“ dál mluvil Gregor; „nejednu noc jsem je&nbsp;viděl, jak dřímá nad hvozdy, když jsem chodíval po&nbsp;kopcích&nbsp;– to&nbsp;se&nbsp;všechno lesklo a&nbsp;třpytilo a&nbsp;blyštělo tak poklidně, že&nbsp;jsem si&nbsp;leccos pomyslel o&nbsp;tom, jak je&nbsp;to&nbsp;zařízeno, že&nbsp;v&nbsp;noci se&nbsp;procházejí po&nbsp;nebi ty&nbsp;blyštivé kotouče&nbsp;– ale k&nbsp;užitku je&nbsp;to&nbsp;očividně; protože podívejte, když tam tak nahoře tkví rovnou nad lesy a&nbsp;do široka a&nbsp;do daleka rozlévá své světlo po&nbsp;větvích&nbsp;– jak se&nbsp;radují uprostřed toho nočního světla a&nbsp;rozestírají listy a&nbsp;jehličí, tak jak se&nbsp;rozprostře dlaň, a&nbsp;za Svaté noci, kdy na&nbsp;svět přichází Pán, promlouvají spolu&nbsp;–&nbsp;–&nbsp;– jděte spát, děti, jděte spát&nbsp;– nehrozí vám vůbec žádné nebezpečí; musím tu&nbsp;vyčkat čeledínů, abych k&nbsp;nim převesloval s&nbsp;vorem, až&nbsp;dají znamení. A&nbsp;vy,“ řekl děvečkám, jež tam stály, „popadněte toho opeřence a&nbsp;pečlivě ho&nbsp;usušte, snad bude ještě možné trochu obnovit krásu jeho peří.“</span></p>
        <p class="chunk" data-nb-ref-number="42" data-nb-words="5" data-nb-chars="34"><span class="idea" data-nb-ref-number="42" id="idea42" data-nb-words="5" data-nb-chars="34">„Dobrou noc, otče,“ řekla Klarisa.</span></p>
        <p class="chunk" data-nb-ref-number="43" data-nb-words="5" data-nb-chars="35"><span class="idea" data-nb-ref-number="43" id="idea43" data-nb-words="5" data-nb-chars="35">„Dobrou noc, dcero,“ opáčil stařec.</span></p>
        <p class="chunk" data-nb-ref-number="44" data-nb-words="104" data-nb-chars="586"><span class="idea" data-nb-ref-number="44" id="idea44" data-nb-words="104" data-nb-chars="586">A&nbsp;s&nbsp;tím sestry vyšly po&nbsp;schodišti do&nbsp;své komnaty, srdce plná obav a&nbsp;očekávání, a&nbsp;když dojedly skrovnou večeři, svlékly se&nbsp;a&nbsp;propustily děvečku, zamkly se&nbsp;starostlivě na&nbsp;dvojitý zámek i&nbsp;na petlici, sesedly se&nbsp;na&nbsp;posteli a&nbsp;mluvily ještě o&nbsp;lecčems a&nbsp;o&nbsp;kdečem, konejšily se&nbsp;a&nbsp;ujišťovaly se&nbsp;o&nbsp;své náklonnosti, i&nbsp;o&nbsp;tom, že&nbsp;se&nbsp;ráno zase budou dívat na&nbsp;Vítkův Kámen a&nbsp;že už&nbsp;se&nbsp;nikdy nevydají na&nbsp;procházku bez dalekohledu. A&nbsp;tak žvatlaly a&nbsp;tlachaly ještě dlouho, dokud rudý kotouč měsíce vznášející se&nbsp;vysoko nad okrajem matičky Země dávno nezezlátl a&nbsp;Johana neusnula sestře na&nbsp;hrudi jako děcko.</span></p>
        <p class="chunk" data-nb-ref-number="45" data-nb-words="36" data-nb-chars="218"><span class="idea" data-nb-ref-number="45" id="idea45" data-nb-words="36" data-nb-chars="218">Klarisa ji&nbsp;jemně spustila na&nbsp;podušku a&nbsp;sama se&nbsp;rovněž vydala na&nbsp;lože&nbsp;– ještě do&nbsp;počínajících snů slyšela výskot vracejících se&nbsp;čeledínů na&nbsp;druhé straně jezera a&nbsp;šplouchání odplouvajícího Gregora, který se&nbsp;pro ně&nbsp;vydal.</span></p>
        <p class="chunk" data-nb-ref-number="46" data-nb-words="10" data-nb-chars="52"><span class="idea" data-nb-ref-number="46" id="idea46" data-nb-words="10" data-nb-chars="52">Pak se&nbsp;jí&nbsp;na&nbsp;sličná víčka snesl hluboký, pevný klid.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./hvozd_009.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>