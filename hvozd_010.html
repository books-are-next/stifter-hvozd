<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Lesní skála">
    <meta name="apple-mobile-web-app-capable" content="yes">
    <title>Lesní skála • Hvozd</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./hvozd_009.html">
    <link rel="next" href="./hvozd_011.html">
    <meta name="nb-order" content="6">
    <link rel="self" href="hvozd_010.html">
    <meta name="nb-identifier" content="stifter-hvozd-db13656">
    <meta name="nb-role" content="chapter">
  </head>
  <body data-nb-words="3599" data-nb-chars="20917" class="nb-role-chapter nb-custom-style">
    <nav role="doc-toc">
      <ul class="plain">
        <li><a href="hvozd_005.html">Lesní hrad</a></li>
        <li><a href="hvozd_006.html">Lesní putování</a></li>
        <li><a href="hvozd_007.html">Lesní dům</a></li>
        <li><a href="hvozd_008.html">Lesní jezero</a></li>
        <li><a href="hvozd_009.html">Lesní louka</a></li>
        <li><a href="hvozd_010.html">Lesní skála</a></li>
        <li><a href="hvozd_011.html">Lesní trosky</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./hvozd_009.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="11"><span class="idea" data-nb-ref-number="1" id="idea1" data-nb-words="2" data-nb-chars="11">Lesní skála</span></h1>
        <p class="chunk" data-nb-ref-number="2" data-nb-words="91" data-nb-chars="494"><span class="idea" data-nb-ref-number="2" id="idea2" data-nb-words="91" data-nb-chars="494">A&nbsp;nad lesem opět vládl dávný klid.&nbsp;–&nbsp;– Občas, když stříbrná loď, oblak, osamocen putuje modrým povětřím, dole se&nbsp;nad lesem sune stín, a&nbsp;pak zase nad ním v&nbsp;celé šíři tkví totéž pevné světlo&nbsp;–&nbsp;– anebo když ocelová šeď pozdního podzimu pevně spočívá na&nbsp;celé kopuli nebes, vystřelí z&nbsp;něho jeden sluneční paprsek a&nbsp;na dalekém bukovém svahu políbí jednu zlatou skvrnku, která se&nbsp;sune k&nbsp;okraji a&nbsp;jím neviděna vchází do&nbsp;povětří, a&nbsp;poté je&nbsp;stejná šeď široko daleko a&nbsp;všude. A&nbsp;takové to&nbsp;bylo se&nbsp;sestrami.</span></p>
        <p class="chunk" data-nb-ref-number="3" data-nb-words="270" data-nb-chars="1581"><span class="idea" data-nb-ref-number="3" id="idea3" data-nb-words="270" data-nb-chars="1581">Slunce znovu vycházela a&nbsp;zapadala, ale byla stále kratší a&nbsp;chladnější. Gregor činil rozmanitá opatření. Vrata na&nbsp;kůlech bývala postupně zas dokořán, nezamykala se&nbsp;ani nezavírala na&nbsp;kliku, a&nbsp;dívky se&nbsp;mohly zase už&nbsp;vydávat po&nbsp;louce, kam se&nbsp;jim zachtělo, a&nbsp;také to&nbsp;dělaly.&nbsp;– U&nbsp;domu se&nbsp;pozvolna sbírala jedna vrstva palivového dříví za&nbsp;druhou, schraňovali je&nbsp;tu&nbsp;čeledíni z&nbsp;darů lesa; Gregor totiž nedopustil, aby se&nbsp;kácely čerstvé stromy&nbsp;– na&nbsp;zdech se&nbsp;splétal mechový krov&nbsp;– zimní šaty domu.&nbsp;– Dostavovala se&nbsp;už&nbsp;jemná, těžkopádná dcera té&nbsp;pozdní roční doby, mlha, a&nbsp;často, když sestry seděly u&nbsp;stále ještě sluncem vyhřáté stěny skal a&nbsp;vychutnávaly ojedinělé zářivé okamžiky dne, na&nbsp;druhé straně plula a&nbsp;předla, buď sunula pavučiny nad jezerem a&nbsp;údolími, anebo spřádala dohromady stříbrné ostrůvky a&nbsp;ten a&nbsp;onen kousek lesa do&nbsp;podivuhodné barevné změti běli a&nbsp;šedi a&nbsp;rudého žáru podzimních lesů; do&nbsp;toho se&nbsp;mísilo slunce a&nbsp;vpřádalo do&nbsp;té&nbsp;strakatiny horké, doběla roztavené blesky a&nbsp;chladné, vlhké modré stíny, až&nbsp;z&nbsp;toho všeho povstával řinoucí se&nbsp;jas, krásnější a&nbsp;niternější než veškeré barvy jara a&nbsp;léta. A&nbsp;když dívky pak na&nbsp;to&nbsp;všechno mlčky pohlížely, tiše vedle nich cosi zaševelilo, a&nbsp;k&nbsp;nohám se&nbsp;jim snesl jeden nebo dva krvavě rudé listy z&nbsp;ptáčnice. Seděly tu&nbsp;a&nbsp;dívaly se&nbsp;na&nbsp;to&nbsp;představení, samy podzimně posmutnělé, tušící, jak majestátní tu&nbsp;asi je&nbsp;zima, když se&nbsp;na&nbsp;ni&nbsp;ta&nbsp;jejich samota chystá s&nbsp;takovou obřadností a&nbsp;tak tiše. V&nbsp;domě se&nbsp;skládaly háky, lopaty, sněžnice, sáně a&nbsp;další nářadí a&nbsp;nástroje, aby obyvatelé nezapadali sněhem anebo aby je&nbsp;sněhové spousty neodřízly od&nbsp;světa.</span></p>
        <p class="chunk" data-nb-ref-number="4" data-nb-words="222" data-nb-chars="1233"><span class="idea" data-nb-ref-number="4" id="idea4" data-nb-words="222" data-nb-chars="1233">Zvláštní je&nbsp;člověk, ještě zvláštnější jeho srdce. Jak jednotvárně ubíhaly dny v&nbsp;lese jeden po&nbsp;druhém, tehdy než přijel Ronald! Den co&nbsp;den tytéž barvy, tytéž hlasy, tatáž obřadnost a&nbsp;na jezeře totéž bezvětří, že&nbsp;začasté jako kdyby tonuli v&nbsp;nudě&nbsp;– a&nbsp;teď se&nbsp;Klarise nad srdcem přehnala sprška, ba&nbsp;příval slasti, tryskající z&nbsp;onoho nepochopitelného citu, kterým Stvořitel svazuje ona dvě pohlaví, aby blažená sloužila jeho cíli&nbsp;– ale přesto jí&nbsp;nepřipadalo, že&nbsp;by&nbsp;snad byla blažená, ba&nbsp;připadalo jí, jako kdyby ty&nbsp;jednotvárné dny předtím byly šťastnější než ty&nbsp;současné a&nbsp;jako kdyby si&nbsp;tehdy jeden druhého vážil a&nbsp;měli se&nbsp;v&nbsp;lásce víc.&nbsp;– Téměř se&nbsp;žalem se&nbsp;ohlížela na&nbsp;ty&nbsp;časy, kdy se&nbsp;s&nbsp;Gregorem a&nbsp;s&nbsp;Johanou procházela po&nbsp;tom a&nbsp;po onom místě v&nbsp;lese a&nbsp;nevinně tlachala, sama tak nevinná jako sestra a&nbsp;stařec, kteří o&nbsp;ní tak krásně smýšleli, a&nbsp;večer se&nbsp;s&nbsp;Johanou škádlila a&nbsp;poučovala ji&nbsp;a&nbsp;usínala s&nbsp;ní, s&nbsp;tou, jejíž prostinké srdce mělo ji&nbsp;za&nbsp;poklad a&nbsp;bohatství této země&nbsp;–&nbsp;– a&nbsp;teď: v&nbsp;srdci nosí těžký, slastný cit, jen pomíjí ty&nbsp;dvě bytosti po&nbsp;jejím boku, jinak tak milované, a&nbsp;prahne po&nbsp;komsi cizím a&nbsp;prahne po&nbsp;stupňování vlastního blaženství.&nbsp;–&nbsp;– Ach, posvátné zlato svědomí, jak rychle a&nbsp;jak rozkošně trestáš srdce, které počíná sobečtět.</span></p>
        <p class="chunk" data-nb-ref-number="5" data-nb-words="380" data-nb-chars="2255"><span class="idea" data-nb-ref-number="5" id="idea5" data-nb-words="380" data-nb-chars="2255">Johana, jakkoliv ji&nbsp;zrovna zahlcovalo všechno, čím jí&nbsp;sestra prokazovala svou lásku, a&nbsp;možná právě proto, nadmíru dobře cítila, že&nbsp;o&nbsp;cosi přichází&nbsp;– ne&nbsp;o&nbsp;sestřinu lásku, ta&nbsp;byla přece ještě větší a&nbsp;něžnější, ne&nbsp;o&nbsp;to, co&nbsp;pro sebe navzájem dělaly a&nbsp;jak pro sebe žily, to&nbsp;bylo takové jako kdy předtím&nbsp;– o&nbsp;co tedy? Nevěděla to; ale bylo to&nbsp;tu, to&nbsp;cosi cizí a&nbsp;neoprávněné, co&nbsp;se&nbsp;jí&nbsp;vleklo srdcem jako cosi mrtvého&nbsp;– milovala Klarisu ještě vášnivěji než dřív, protože v&nbsp;ní budila soucit, ale často ji&nbsp;jako dítě přepadal domovský stesk po&nbsp;minulosti a&nbsp;ten se&nbsp;občas vynořil i&nbsp;při nejnicotnějších příležitostech, jež arci byly několika vlákny spjaty s&nbsp;dávnými časy, které jediné byly krásné a&nbsp;prosté. Tak jednoho dne nad jezerem procházeli jedním zásekem a&nbsp;vyšli na&nbsp;prostranství s&nbsp;břízami, kam se&nbsp;v&nbsp;létě utíkávali před vedrem; to&nbsp;místo ústilo totiž do&nbsp;skalního záhybu, od&nbsp;něhož se&nbsp;odrážely žhavé sluneční paprsky. Teď vlahé pozdní léto jak sladké mléko oblévalo ty&nbsp;bílé kmeny a&nbsp;ojedinělé zlatě žluté listy na&nbsp;nich; proudilo tu&nbsp;tepleji a&nbsp;mazlivěji než na&nbsp;kterémkoli jiném místě, a&nbsp;jak tak rázovali kupředu, zpozorovali, a&nbsp;to bylo v&nbsp;podzimu tak pozdním věru zvláštní, celou sbírku krásných velkých motýlů, kterým se&nbsp;podle jejich čtyř tmavých, skoro černých křídel se&nbsp;žlutými pruhy na&nbsp;okrajích říkalo černopláštníci, jinak však též babočky osikové, dílem seděli na&nbsp;bílých kmenech, jak se&nbsp;pídili po&nbsp;skrovném slunci a&nbsp;podle způsobu těchhle živočichů si&nbsp;na&nbsp;něm slastně hověli, když křídla zvolna rozprostírali a&nbsp;zase skládali&nbsp;– anebo se&nbsp;s&nbsp;neslyšným máváním křídel třepetali kolem kmenů, na&nbsp;kterých seděli další. Dívky se&nbsp;překvapeně zastavily a&nbsp;dívaly se&nbsp;na&nbsp;to&nbsp;podivuhodné představení. Jemné pláště byly ze&nbsp;sametu tak měkkého, nedotčeného, pruhy tak svěže tmavě žluté, až&nbsp;Johana v&nbsp;tu chvíli vyhrkla: „Ach, vy&nbsp;podvedení nebožáci, vy&nbsp;jste se&nbsp;sešli ještě ve&nbsp;svém dětském pokojíku; teplé podzimní slunce tady na&nbsp;tom prostranství vás šalebně vylákalo ven, a&nbsp;teď jste tu, nezvyklí neznámí na&nbsp;tomhle slunci, líně máváte křídly v&nbsp;tom nepravém jaru a&nbsp;jistě jste velice hladoví; protože kde jsou květiny a&nbsp;kde vůně a&nbsp;kde bzučivé společenství, které vám slibovalo srdce vašeho housenkového žití a&nbsp;o&nbsp;nichž snil váš spánek kukly.&nbsp;– Všechno to&nbsp;přijde, ale to&nbsp;vy&nbsp;už&nbsp;budete dávno umrzlí.“</span></p>
        <p class="chunk" data-nb-ref-number="6" data-nb-words="116" data-nb-chars="675"><span class="idea" data-nb-ref-number="6" id="idea6" data-nb-words="116" data-nb-chars="675">„To se&nbsp;mýlíte, slečno,“ vpadl jí&nbsp;do&nbsp;řeči starý myslivec, „přijde jenom na&nbsp;to, jestli se&nbsp;spáří nebo ne. Tihle malí živočichové umřou brzo po&nbsp;své svatbě, a&nbsp;já jsem často nacházel matku viset mrtvou na&nbsp;stejné větvi, na&nbsp;kterou kdysi nakladla vajíčka. Pokud se&nbsp;ale nespáří, pak ztuhnou a&nbsp;podívejme, skrčené v&nbsp;nějaké té&nbsp;skalní štěrbině, často zmrzlé v&nbsp;ledu a&nbsp;ve sněhu, přečkají ty&nbsp;křehké bytůstky drsnou zimu lesa a&nbsp;dožijí se&nbsp;pak svého slibovaného jara. Neviděly jste snad někdy už&nbsp;při prvním pohledu slunce, když ještě není ze&nbsp;země venku téměř jediné stéblo a&nbsp;tráva, letět motýla s&nbsp;vybledlými, roztřepenými křídly jak nějaký loňský zvětralý list?&nbsp;– To&nbsp;je&nbsp;takový, co&nbsp;přečkal zimu.“</span></p>
        <p class="chunk" data-nb-ref-number="7" data-nb-words="36" data-nb-chars="201"><span class="idea" data-nb-ref-number="7" id="idea7" data-nb-words="36" data-nb-chars="201">Ale Johana neodpověděla; co&nbsp;staroch říkal, padalo jí&nbsp;do&nbsp;srdce jako kámen; skoro ji&nbsp;bolelo, že&nbsp;sama nic neříká a&nbsp;dívá se&nbsp;za&nbsp;nebohou sestrou, která šla před nimi a&nbsp;myšlenky již dávno odvrátila od&nbsp;motýlů.</span></p>
        <p class="chunk" data-nb-ref-number="8" data-nb-words="27" data-nb-chars="149"><span class="idea" data-nb-ref-number="8" id="idea8" data-nb-words="27" data-nb-chars="149">„Ti u&nbsp;nás doma v&nbsp;zahradě jsou ale taky o&nbsp;hodně veselejší a&nbsp;krásnější,“ řekla posléze Gregorovi, „jinak by&nbsp;si&nbsp;jich a&nbsp;naší debaty Klarisa víc všímala.“</span></p>
        <p class="chunk" data-nb-ref-number="9" data-nb-words="7" data-nb-chars="33"><span class="idea" data-nb-ref-number="9" id="idea9" data-nb-words="7" data-nb-chars="33">Ale do&nbsp;očí jí&nbsp;vhrkla krůpěj slzy.</span></p>
        <p class="chunk" data-nb-ref-number="10" data-nb-words="5" data-nb-chars="30"><span class="idea" data-nb-ref-number="10" id="idea10" data-nb-words="5" data-nb-chars="30">Gregor mlčel a&nbsp;kroutil hlavou.</span></p>
        <p class="chunk" data-nb-ref-number="11" data-nb-words="95" data-nb-chars="556"><span class="idea" data-nb-ref-number="11" id="idea11" data-nb-words="95" data-nb-chars="556">Už&nbsp;jednou dříve, když o&nbsp;tom ani nevěděla, všiml si, že&nbsp;jí&nbsp;cosi tíží srdce. Důvodem byli dva vrabci. Když totiž jednou Johana po&nbsp;obědě vyšla na&nbsp;terasu sypat drobty slepicím, zpozorovala mezi nimi dva ty&nbsp;lidumilné ptáčky, jak s&nbsp;nedočkavým hladem zobou zrnka, která tu&nbsp;byla pro slepice. Johana se&nbsp;vylekala málem radostně, protože měla za&nbsp;to, že&nbsp;nemohli přiletět odjinud než z&nbsp;otcovského domu, a&nbsp;přepadl ji&nbsp;takový stesk, že&nbsp;se&nbsp;málem rozplakala!! „Gregore, nevyhánějte je,“ zahlaholila na&nbsp;něj dolů, „ať se&nbsp;najedí k&nbsp;obědu, než se&nbsp;zas vydají na&nbsp;tu&nbsp;dlouhou cestu.“</span></p>
        <p class="chunk" data-nb-ref-number="12" data-nb-words="36" data-nb-chars="210"><span class="idea" data-nb-ref-number="12" id="idea12" data-nb-words="36" data-nb-chars="210">„Ti necestují,“ odpověděl Gregor, „jsou tu&nbsp;už&nbsp;tři dny. Tenhle pták hledá člověka a&nbsp;nachází ho&nbsp;dokonce v&nbsp;takovéhle pustině, aby mohl bydlet v&nbsp;jeho domě. Jestli tu&nbsp;budeme přes zimu, tihle tu&nbsp;jistě zůstanou taky.“</span></p>
        <p class="chunk" data-nb-ref-number="13" data-nb-words="41" data-nb-chars="239"><span class="idea" data-nb-ref-number="13" id="idea13" data-nb-words="41" data-nb-chars="239">Johana se&nbsp;něžně dívala dolů a&nbsp;sypala drobty a&nbsp;lila slzy&nbsp;– nevěděla, proč má&nbsp;srdce stísněné.&nbsp;–&nbsp;– Ty&nbsp;předvídavá nevinnosti!&nbsp;– zářivě bílý seraf tvé sesterské lásky připadal si&nbsp;sklíčený tím, který svými temnými perutěmi mává v&nbsp;sestřině srdci.</span></p>
        <p class="chunk" data-nb-ref-number="14" data-nb-words="12" data-nb-chars="68"><span class="idea" data-nb-ref-number="14" id="idea14" data-nb-words="12" data-nb-chars="68">A&nbsp;přesto vešla dovnitř a&nbsp;vytáhla Klarisu ven, aby jí&nbsp;ukázala vrabce.</span></p>
        <p class="chunk" data-nb-ref-number="15" data-nb-words="225" data-nb-chars="1303"><span class="idea" data-nb-ref-number="15" id="idea15" data-nb-words="225" data-nb-chars="1303">Gregor „své děti“ vodil tak jako předtím a&nbsp;jako vždy po&nbsp;lesích a&nbsp;ukazoval jim všeobecné zbrojení na&nbsp;zimu, dlouhobradý mech na&nbsp;větvích bříz a&nbsp;jedlí, poletující lesní semena, která vklouzávala pod vyprahlý povlak trav a&nbsp;listí, jak padají poslední maliny a&nbsp;jak vadnou ty, jejichž čas se&nbsp;ještě nenaplnil; ukazoval jim na&nbsp;větvích mezi listy už&nbsp;teď budoucí jarní pupeny v&nbsp;jejich hnědých krunýřích. Pokolení smrků se&nbsp;tyčila nezměněná, zahalená do&nbsp;chmurně zelených plášťů, a&nbsp;vyčkávala led a&nbsp;sníh, a&nbsp;duby své šustivé listí pevně držely v&nbsp;tisících tuhých prstů. Ano, Gregor jim už&nbsp;líčil budoucí zimní krásu: v&nbsp;jasných dnech blyštění a&nbsp;třpyt, zářivost, zrcadlení tady a&nbsp;tam a&nbsp;nahoře a&nbsp;dole, celý les jediný prolamovaný ledový palác, jemný jako krajkoví jejího šatu, ba&nbsp;tisíckrát jemnější, visící z&nbsp;větve na&nbsp;větev, pak rachot, když se&nbsp;sněhové a&nbsp;ledové břímě zlomí a&nbsp;zatřese pevným studeným povětřím&nbsp;– anebo když v&nbsp;noci sedí při světle v&nbsp;teplé jizbě, kolem domu nezavěje vánek, nahoře však se&nbsp;sune vlahý vítr, až&nbsp;lesy vzdychají a&nbsp;oni až&nbsp;do&nbsp;postelí slyší vzdálené vanutí a&nbsp;svištění anebo vrzání a&nbsp;hrkání odírajících se&nbsp;kmenů a&nbsp;od skály pukání a&nbsp;padání laviny&nbsp;– anebo na&nbsp;jaře, kdy nově narozené potoky po&nbsp;nocích všude kolem šplouchají z&nbsp;výšin a&nbsp;tušivě dorážejí na&nbsp;sluch&nbsp;–&nbsp;–&nbsp;– není roční doby, kdy neviděl nádheru lesa.</span></p>
        <p class="chunk" data-nb-ref-number="16" data-nb-words="74" data-nb-chars="454"><span class="idea" data-nb-ref-number="16" id="idea16" data-nb-words="74" data-nb-chars="454">Básnil a&nbsp;za putování vyprávěl jako dřív a&nbsp;nadšeně se&nbsp;vmýšlel do&nbsp;fantasknosti a&nbsp;citů toho pustého kraje tak jako dřív, jenže básnickému slovu se&nbsp;teď nedostávalo básnického ucha; protože ve&nbsp;své prostotě nevěděl, že&nbsp;Klarisa daleko častěji než on&nbsp;myslí na&nbsp;Ronalda a&nbsp;Johana na&nbsp;Klarisu. Zato však, pokud se&nbsp;mu&nbsp;nějaké takové ucho otevřelo, jeho slova padala do&nbsp;srdcí vnímavějších, zmámenějších a&nbsp;loudila z&nbsp;nich květy, větší, temnější, voňavější než kdy předtím.</span></p>
        <p class="chunk" data-nb-ref-number="17" data-nb-words="31" data-nb-chars="185"><span class="idea" data-nb-ref-number="17" id="idea17" data-nb-words="31" data-nb-chars="185">Od&nbsp;otce už&nbsp;dlouho nepřišla žádná zpráva, Gregorův vnuk také nedorazil, a&nbsp;k&nbsp;jejich znepokojení celou oblohu už&nbsp;více než čtrnáct dnů halil závoj, takže se&nbsp;nemohli podívat na&nbsp;Vítkův Kámen.</span></p>
        <p class="chunk" data-nb-ref-number="18" data-nb-words="25" data-nb-chars="150"><span class="idea" data-nb-ref-number="18" id="idea18" data-nb-words="25" data-nb-chars="150">Už&nbsp;nebylo zaslechnout sýkory, tytam byly kvíčaly, a&nbsp;takřka den co&nbsp;den se&nbsp;po&nbsp;šedivé obloze táhlo šedivé přadeno stěhovavých hus, které putovaly na&nbsp;jih.</span></p>
        <p class="chunk" data-nb-ref-number="19" data-nb-words="92" data-nb-chars="535"><span class="idea" data-nb-ref-number="19" id="idea19" data-nb-words="92" data-nb-chars="535">Často, když se&nbsp;nad jezerem snášela noční mlha, obrovité paže stínů sahaly po&nbsp;sobě, dole u&nbsp;vody se&nbsp;tyčily jakési beztvaré černé věci a&nbsp;mírný kotouč měsíce po&nbsp;vší té&nbsp;perlově skvoucí zdobnosti rozléval kalnou nadýchnutou žluť, ta&nbsp;krásná dvojice seděla už&nbsp;ve&nbsp;vytopeném pokoji, jehož okny světlo jejich lampy tkalo zlatá vlákna do&nbsp;stříbřité noci oné mlhy, a&nbsp;Klarisa veškeré své milování a&nbsp;doufání vlévala do&nbsp;tónů harfy, a&nbsp;Johana na&nbsp;ni&nbsp;láskyplně a&nbsp;soucitně pohlížela, a&nbsp;v&nbsp;srdci si&nbsp;myslela: Ach, tohle není dobré&nbsp;– tuším to, tohle není dobré…</span></p>
        <p class="chunk" data-nb-ref-number="20" data-nb-words="12" data-nb-chars="72"><span class="idea" data-nb-ref-number="20" id="idea20" data-nb-words="12" data-nb-chars="72">„Jak je&nbsp;krásný, a&nbsp;jak půvabně mluví naším jazykem,“ řekla náhle Klarisa.</span></p>
        <p class="chunk" data-nb-ref-number="21" data-nb-words="89" data-nb-chars="496"><span class="idea" data-nb-ref-number="21" id="idea21" data-nb-words="89" data-nb-chars="496">„Ale,“ opáčila Johana, „jednoho dne odejde a&nbsp;bude hrdinou, jak říkají, bude tedy prolévat lidskou krev tak jako ostatní, a&nbsp;nebude se&nbsp;ptát po&nbsp;důvodu, jen když to&nbsp;bude dobrodružné a&nbsp;nebezpečné, a&nbsp;to si&nbsp;teprve bude připadat veliký a&nbsp;důstojný. I&nbsp;když, jak říkáš, doposud mu&nbsp;nelpí na&nbsp;rukou ani kapička německé krve, nevíme, jestli to&nbsp;už&nbsp;tak není v&nbsp;téhle chvíli, kdy tu&nbsp;spolu mluvíme, anebo to&nbsp;tak nebude zítra nebo pozítří&nbsp;–&nbsp;– je&nbsp;to&nbsp;drsná, násilnická nádeničina&nbsp;– ach, jak já&nbsp;je&nbsp;nenávidím, ty&nbsp;mužské!“</span></p>
        <p class="chunk" data-nb-ref-number="22" data-nb-words="8" data-nb-chars="50"><span class="idea" data-nb-ref-number="22" id="idea22" data-nb-words="8" data-nb-chars="50">Klarisa se&nbsp;blaženě usmála a&nbsp;něžně zavrtěla hlavou.</span></p>
        <p class="chunk" data-nb-ref-number="23" data-nb-words="53" data-nb-chars="287"><span class="idea" data-nb-ref-number="23" id="idea23" data-nb-words="53" data-nb-chars="287">Konečně nastal večer, jaký na&nbsp;rozdíl od&nbsp;svých šedivých předchůdců byl tak průzračný a&nbsp;tak chladný jak ze&nbsp;zlata ulitá kopule a&nbsp;tyčil se&nbsp;nad lesem a&nbsp;nepřestal se&nbsp;tyčit, ba&nbsp;v&nbsp;noci se&nbsp;naplnil překypující spoustou hvězd, až&nbsp;by&nbsp;si&nbsp;člověk myslel, že&nbsp;nemají dost místa a&nbsp;jedna se&nbsp;strká s&nbsp;druhou.</span></p>
        <p class="chunk" data-nb-ref-number="24" data-nb-words="35" data-nb-chars="207"><span class="idea" data-nb-ref-number="24" id="idea24" data-nb-words="35" data-nb-chars="207">Poté přišla velmi chladná noc, a&nbsp;když vyšlo slunce, celý les byl pokryt bílou jinovatkou, žhnul a&nbsp;blyštěl se&nbsp;bezpočtem bílých záblesků, tak hustých, jako kdyby se&nbsp;na&nbsp;něj v&nbsp;noci snesla veškerá hvězdná obloha.</span></p>
        <p class="chunk" data-nb-ref-number="25" data-nb-words="32" data-nb-chars="194"><span class="idea" data-nb-ref-number="25" id="idea25" data-nb-words="32" data-nb-chars="194">Gregor nedovolil, aby vyrazili za&nbsp;jinovatky a&nbsp;v&nbsp;ranním vlhku, nýbrž až&nbsp;k&nbsp;polednímu, když po&nbsp;té&nbsp;neobyčejně chladné noci přišlo neobvykle jasné slunce, vydali se&nbsp;na&nbsp;cestu k&nbsp;vytoužené Plešné skále.</span></p>
        <p class="chunk" data-nb-ref-number="26" data-nb-words="208" data-nb-chars="1218"><span class="idea" data-nb-ref-number="26" id="idea26" data-nb-words="208" data-nb-chars="1218">Už&nbsp;tam hodně dlouho nebyli. Jak se&nbsp;les změnil!&nbsp;– Až&nbsp;k&nbsp;velmi daleké modři táhla se&nbsp;bledá červeň a&nbsp;žluť podzimu, prodírala se&nbsp;smrákavou temnotou jehličnatých lesů jako slabé krvavé proužky, a&nbsp;všechno bylo klidné, málem odevzdaně vyčkávající, až&nbsp;je&nbsp;zakryje sníh. Pouze obloha, milá a&nbsp;čirá jako kdysi, bez jediného mráčku, sunula se&nbsp;nad tou mlčenlivou lesní tklivostí. Johana na&nbsp;okraji lesa vůbec nenašla tu&nbsp;malou modrou krychličku, jakkoli napínala zrak a&nbsp;jakkoli byl podzimní vzduch jasný a&nbsp;téměř neskutečný. Jako obvyk­le zaměřovala trubici Klarisa&nbsp;–&nbsp;– ale ani ona zámek nenacházela, posunovala a&nbsp;posunovala přístroj po&nbsp;lemu lesa a&nbsp;zase zpátky, viděla dobře jí&nbsp;známé ohyby a&nbsp;přímky, jimž poblíž by&nbsp;zámek měl být&nbsp;–&nbsp;– konečně se&nbsp;ta&nbsp;záhada vysvětlila: I&nbsp;když jinak nikde na&nbsp;celé obloze, na&nbsp;vzdáleném lesním lemu spočíval malý mráček právě tam, kde by&nbsp;měly vidět otcovský dům. Gregor měl za&nbsp;to, že&nbsp;by&nbsp;měli trochu počkat, třeba se&nbsp;brzy rozplyne, pokud to&nbsp;není jako na&nbsp;podzim často, že&nbsp;se&nbsp;začne v&nbsp;jednom jediném nepatrném místečku mlha přibližovat jako pomíjivý obláček, co&nbsp;si&nbsp;tak visí, až&nbsp;se&nbsp;rychle zvětší a&nbsp;nakonec zahalí celé velké kusy lesa. Pokud je&nbsp;to&nbsp;takhle, počasí nazítří bude jistě špatné, a&nbsp;pak tu&nbsp;vyčkávají marně.</span></p>
        <p class="chunk" data-nb-ref-number="27" data-nb-words="2" data-nb-chars="9"><span class="idea" data-nb-ref-number="27" id="idea27" data-nb-words="2" data-nb-chars="9">Čekali.&nbsp;–</span></p>
        <p class="chunk" data-nb-ref-number="28" data-nb-words="128" data-nb-chars="769"><span class="idea" data-nb-ref-number="28" id="idea28" data-nb-words="128" data-nb-chars="769">Ale mráček se&nbsp;nijak zvlášť nezvětšoval ani se&nbsp;nescvrkával, a&nbsp;stařec nakonec až&nbsp;i&nbsp;naléhal, aby celou záležitost pro dnešek vzdali, ježto odpoledne jsou teď už&nbsp;dost krátká a&nbsp;oni budou přece jen po­třebovat dvě hodiny na&nbsp;to, aby dorazili domů. Zítra podle všech příznaků bude dojista den ještě krásnější, a&nbsp;Gregor je&nbsp;pak vyvede nahoru co&nbsp;nejdřív. Ještě tak třikrát čtyřikrát se&nbsp;podívali do&nbsp;přístroje, ale bez úspěchu, a&nbsp;nakonec se&nbsp;s&nbsp;tím místem neradi a&nbsp;neklidní rozžehnali.&nbsp;– Dorazili domů. Nad temnými večerně svěžími lesními výšinami se&nbsp;i&nbsp;dnes klenula táž zlatá, divukrásná kopule jako včera, a&nbsp;nastalo pak totéž hemžení hvězd jako včera, ale bylo skoro ještě hustší, jako kdyby celá obloha se&nbsp;snášela v&nbsp;tichém zářivém sněžení, z&nbsp;čehož staroch věstil den ještě jasnější.</span></p>
        <p class="chunk" data-nb-ref-number="29" data-nb-words="10" data-nb-chars="73"><span class="idea" data-nb-ref-number="29" id="idea29" data-nb-words="10" data-nb-chars="73">Všichni se&nbsp;uložili k&nbsp;odpočinku. Gregor strávil těžkou, strasti­plnou noc.</span></p>
        <p class="chunk" data-nb-ref-number="30" data-nb-words="38" data-nb-chars="255"><span class="idea" data-nb-ref-number="30" id="idea30" data-nb-words="38" data-nb-chars="255">Konečně nastalo ráno. Stejné zrcadlově jasné slunce vzešlo na&nbsp;oblohu jako včera a&nbsp;ozářilo jinovatku, která listí i&nbsp;trávu chvatně poháněla vstříc naprostému stařectví a&nbsp;upadání. Dívky na&nbsp;Gregora naléhaly, ale ten jim kázal vyčkat čistého poledního povětří.</span></p>
        <p class="chunk" data-nb-ref-number="31" data-nb-words="48" data-nb-chars="308"><span class="idea" data-nb-ref-number="31" id="idea31" data-nb-words="48" data-nb-chars="308">Konečně vyrazili, znovu je&nbsp;vedlo slunce téměř horké. Jak stoupali vzhůru, dobře viděli, jaké zpustošení napáchal mráz, jak listy, které ještě zbyly, visely na&nbsp;křoviscích rzivě hnědé nebo krvavě rudé nebo zežloutlé a&nbsp;jak kapradiny a&nbsp;listy malin, borůvek a&nbsp;ostružin a&nbsp;vytáhlé stvoly zvadle visely jako uvařené.</span></p>
        <p class="chunk" data-nb-ref-number="32" data-nb-words="66" data-nb-chars="411"><span class="idea" data-nb-ref-number="32" id="idea32" data-nb-words="66" data-nb-chars="411">Johana byla na&nbsp;vrcholu skály první a&nbsp;vyrazila hlasitý jásot; v&nbsp;tom průzračně čistém povětří, tak jasném, jako kdyby tu&nbsp;vůbec ani nebylo, na&nbsp;okraji lesa stála jejich milovaná krychlička, už&nbsp;ji&nbsp;nezakrýval jediný -mráček, tak zřetelně se&nbsp;tam tyčila, jako kdyby Johana měla rozeznat její jednotlivé části prostým okem, a&nbsp;obloha byla tak plná jemného lesku, jako kdyby ji&nbsp;někdo vytesal z&nbsp;jednoho jediného dra­hokamu.</span></p>
        <p class="chunk" data-nb-ref-number="33" data-nb-words="115" data-nb-chars="678"><span class="idea" data-nb-ref-number="33" id="idea33" data-nb-words="115" data-nb-chars="678">Klarisa mezitím upevnila trubici a&nbsp;zaměřila ji. Najednou však ustoupila dozadu a&nbsp;s&nbsp;podivným výrazem upřela oči na&nbsp;Gregora. Johana okamžitě přikročila k&nbsp;okuláru, krychle byla v&nbsp;něm, ale podívejme se, neměla střechu, a&nbsp;na zdech byly neznámé černé skvrny. I&nbsp;ona ucouvla&nbsp;– ale jako kdyby to&nbsp;byl nějaký směšný fantom, který vzápětí určitě zmizí, hned zas oko přitiskla k&nbsp;okuláru, jenže ve&nbsp;stejném mírném povětří tkvěl týž obraz, osvětlený mírným sluncem, klidný, strnulý, až&nbsp;děsuplně zřetelný&nbsp;– a&nbsp;nad ním se&nbsp;klenul blyštivý, bujaře zářný den – jenom se&nbsp;vzduch trochu zachvíval, jak napínala zrak a&nbsp;dívala se&nbsp;do&nbsp;přístroje; což bylo ovšem tím, že&nbsp;jí&nbsp;srdce bušilo a&nbsp;oko se&nbsp;jí&nbsp;roztřáslo.</span></p>
        <p class="chunk" data-nb-ref-number="34" data-nb-words="19" data-nb-chars="116"><span class="idea" data-nb-ref-number="34" id="idea34" data-nb-words="19" data-nb-chars="116">Když se&nbsp;bezmocně naklonila zpátky, zrovna zaslechla, jak Klarisa s&nbsp;obličejem bílým jak sníh říká: „Ono se&nbsp;to&nbsp;stalo.“</span></p>
        <p class="chunk" data-nb-ref-number="35" data-nb-words="22" data-nb-chars="126"><span class="idea" data-nb-ref-number="35" id="idea35" data-nb-words="22" data-nb-chars="126">„Stalo se&nbsp;to,“ opáčil Gregor; „já už&nbsp;včera cosi tušil podle toho jemného nehybného obláčku&nbsp;– ale dovolte, ať&nbsp;se&nbsp;také podívám.“</span></p>
        <p class="chunk" data-nb-ref-number="36" data-nb-words="113" data-nb-chars="629"><span class="idea" data-nb-ref-number="36" id="idea36" data-nb-words="113" data-nb-chars="629">Dořekl to&nbsp;a&nbsp;zahleděl se&nbsp;do&nbsp;trubice, ale jakkoli měl zrak díky cviku mnohem ostřejší než dívky, neviděl přesto nic jiného než ony: nádherně jasnou mohutnou věž, jak se&nbsp;tyčí na&nbsp;kraji lesa, beze střechy a&nbsp;s&nbsp;černými skvrnami od&nbsp;požáru, jen se&nbsp;mu&nbsp;zdálo, že&nbsp;snad se&nbsp;nad troskami dosud vznáší docela slabounká vrstva dýmu. Napadla jej příšerná myšlenka, že&nbsp;se&nbsp;v&nbsp;tu chvíli tam snad odbývá mohutná bitva a&nbsp;dějí se&nbsp;věci, jaké dokáží člověku rozervat srdce; ale oproti rozlehlosti světa i&nbsp;lesa byla i&nbsp;ta věž pouhý bod. Z&nbsp;nějaké bitvy tu&nbsp;nebylo lze postřehnout zhola nic, a&nbsp;na obloze a&nbsp;nad celou tou osamělou končinou tkvěl jen úsměvný klid.</span></p>
        <p class="chunk" data-nb-ref-number="37" data-nb-words="71" data-nb-chars="418"><span class="idea" data-nb-ref-number="37" id="idea37" data-nb-words="71" data-nb-chars="418">Srdce toho starého člověka to&nbsp;všechno drsně zasáhlo, až&nbsp;zaskřípěl zuby, avšak nevydal ze&nbsp;sebe jediný bolestný zvuk, jen poodešel od&nbsp;trubice a&nbsp;řekl: „Ono jim to&nbsp;bude také ku&nbsp;prospěchu, když spálí starou střechu, stejně by&nbsp;se&nbsp;byla musela brzy nahradit novou.&nbsp;– Jaký on&nbsp;je&nbsp;to&nbsp;zkušený válečník, váš otec; přesně takhle to&nbsp;předpovídal. Jen se&nbsp;upokojte, děti&nbsp;– Klariso, nedívejte se&nbsp;tak vyděšeně pořád na&nbsp;to&nbsp;jedno místečko!“</span></p>
        <p class="chunk" data-nb-ref-number="38" data-nb-words="31" data-nb-chars="195"><span class="idea" data-nb-ref-number="38" id="idea38" data-nb-words="31" data-nb-chars="195">„Ano,“ opáčila Klarisa zvolna, „střecha shořela, to&nbsp;vidíme, ale co&nbsp;se&nbsp;ještě stalo, to&nbsp;touhle trubicí neuvidíme&nbsp;–&nbsp;– řekněte, proč nepřijíždí váš vnuk Raimund, proč už&nbsp;týdny nepřišla žádná zpráva?“</span></p>
        <p class="chunk" data-nb-ref-number="39" data-nb-words="69" data-nb-chars="377"><span class="idea" data-nb-ref-number="39" id="idea39" data-nb-words="69" data-nb-chars="377">„Protože se&nbsp;ještě nic nerozhodlo,“ vpadl jí&nbsp;do&nbsp;řeči Gregor; „ten požár zřejmě vypukl teprve včera, předevčírem, proto také musí zpráva přijít zítra nebo pozítří, a&nbsp;ona přijde, ano, kdo ví, jestli už&nbsp;na&nbsp;nás v&nbsp;domě nečeká. Pojďte&nbsp;– stalo se&nbsp;to, co&nbsp;jsme věděli už&nbsp;dopředu.&nbsp;– Že&nbsp;postupující vojska podpálí dům, to&nbsp;není nic tak divného a&nbsp;v&nbsp;téhle válce se&nbsp;to&nbsp;asi stalo už&nbsp;častokrát.“</span></p>
        <p class="chunk" data-nb-ref-number="40" data-nb-words="7" data-nb-chars="33"><span class="idea" data-nb-ref-number="40" id="idea40" data-nb-words="7" data-nb-chars="33">„Jenže v&nbsp;tom domě byli dva lidé…“</span></p>
        <p class="chunk" data-nb-ref-number="41" data-nb-words="25" data-nb-chars="135"><span class="idea" data-nb-ref-number="41" id="idea41" data-nb-words="25" data-nb-chars="135">„A&nbsp;jeden z&nbsp;nich,“ uťal jí&nbsp;Gregor řeč, „byl kdysi velký válečník, a&nbsp;ten dojista vyjednával o&nbsp;odchod a&nbsp;o&nbsp;doprovod anebo o&nbsp;čestné zajetí.“</span></p>
        <p class="chunk" data-nb-ref-number="42" data-nb-words="22" data-nb-chars="124"><span class="idea" data-nb-ref-number="42" id="idea42" data-nb-words="22" data-nb-chars="124">„A&nbsp;byl u&nbsp;toho ještě jeden,“ zahovořila znovu Klarisa, „a ten řekl, že&nbsp;na&nbsp;té&nbsp;vysoce vážené hlavě nikdo nezkřiví jediný vlas.“</span></p>
        <p class="chunk" data-nb-ref-number="43" data-nb-words="11" data-nb-chars="57"><span class="idea" data-nb-ref-number="43" id="idea43" data-nb-words="11" data-nb-chars="57">„A&nbsp;on se&nbsp;také jediný nezkřivil, pokud u&nbsp;toho byl Ronald…“</span></p>
        <p class="chunk" data-nb-ref-number="44" data-nb-words="3" data-nb-chars="13"><span class="idea" data-nb-ref-number="44" id="idea44" data-nb-words="3" data-nb-chars="13">„A&nbsp;když ano?“</span></p>
        <p class="chunk" data-nb-ref-number="45" data-nb-words="10" data-nb-chars="50"><span class="idea" data-nb-ref-number="45" id="idea45" data-nb-words="10" data-nb-chars="50">„On také na&nbsp;té&nbsp;jeho hlavě není jeden jediný živý.“</span></p>
        <p class="chunk" data-nb-ref-number="46" data-nb-words="9" data-nb-chars="59"><span class="idea" data-nb-ref-number="46" id="idea46" data-nb-words="9" data-nb-chars="59">Dvě vystrašené tváře na&nbsp;něj pohlédly s&nbsp;nezměrným ohromením.</span></p>
        <p class="chunk" data-nb-ref-number="47" data-nb-words="58" data-nb-chars="327"><span class="idea" data-nb-ref-number="47" id="idea47" data-nb-words="58" data-nb-chars="327">„Nedělejte blázna ještě ze&nbsp;mě,“ vyhrkl Gregor nevrle, „a nenahánějte mi&nbsp;dětinský strach&nbsp;– říkám vám, nic se&nbsp;nestalo, protože by&nbsp;to&nbsp;bylo až&nbsp;moc nerozumné&nbsp;–&nbsp;– a&nbsp;proto odevzdejte starosti a&nbsp;srdce do&nbsp;Božích rukou a&nbsp;vyčkejte, dokud se&nbsp;všechno nerozhodne, tak jak to&nbsp;chtěl váš otec. Pojďte, seberte trubici a&nbsp;dejme se&nbsp;na&nbsp;cestu domů.“</span></p>
        <p class="chunk" data-nb-ref-number="48" data-nb-words="117" data-nb-chars="673"><span class="idea" data-nb-ref-number="48" id="idea48" data-nb-words="117" data-nb-chars="673">Ale nesebraly trubici. Klarisa se&nbsp;znovu vrhla k&nbsp;okuláru a&nbsp;dlouho se&nbsp;do&nbsp;něho dívala&nbsp;– ale pořád v&nbsp;něm byla ta&nbsp;jedna jediná zpráva, a&nbsp;ta dvojnásob děsila pořád touž němou jednotvárností a&nbsp;jasností. I&nbsp;Johana se&nbsp;dívala do&nbsp;dalekohledu, aby si&nbsp;na&nbsp;něj zvykla, na&nbsp;ten hrozivý, příšerný pohled; protože jen oko odvrátila a&nbsp;viděla tak jako jindy to&nbsp;krásné modré lesní povětří a&nbsp;tu líbeznou modrou krychli jako jindy a&nbsp;rozesmátou modrou oblohu zářící od&nbsp;obzoru k&nbsp;obzoru, připadalo jí, jako kdyby to&nbsp;nebylo vůbec možné&nbsp;– a&nbsp;když se&nbsp;znovu podívala do&nbsp;okuláru, připadalo jí, že&nbsp;snad i&nbsp;ta jasná nebesa jsou chmurná a&nbsp;děsivá a&nbsp;lesní temnota obrovským vyhřezávajícím černým pohřebním suknem.</span></p>
        <p class="chunk" data-nb-ref-number="49" data-nb-words="98" data-nb-chars="564"><span class="idea" data-nb-ref-number="49" id="idea49" data-nb-words="98" data-nb-chars="564">Konečně&nbsp;– Klarisa se&nbsp;vzpamatovala první, zavrhla nápad, který jí&nbsp;vnuklo první horečné přemítání, totiž okamžitě se&nbsp;vydat na&nbsp;cestu, a&nbsp;ať to&nbsp;stojí co&nbsp;stojí, pídit se&nbsp;po&nbsp;otcovském domě, a&nbsp;namísto toho navrhla bez meškání se&nbsp;vrátit k&nbsp;domu a&nbsp;vzápětí vyslat jednoho z&nbsp;čeledínů na&nbsp;výzvědy, a&nbsp;dokud se&nbsp;nevrátí anebo nedorazí nějaký jiný posel, co&nbsp;nejbedlivěji střežit příchody k&nbsp;domu a&nbsp;vyčkat v&nbsp;něm. Hned nato sňala přístroj a&nbsp;zasunula do&nbsp;sebe, a&nbsp;přísně sobě i&nbsp;Johaně zapověděla jedinkrát se&nbsp;ještě do&nbsp;něho podívat, aby v&nbsp;sobě neživily trpnou bolest a&nbsp;možná zbytečné obavy.</span></p>
        <p class="chunk" data-nb-ref-number="50" data-nb-words="32" data-nb-chars="179"><span class="idea" data-nb-ref-number="50" id="idea50" data-nb-words="32" data-nb-chars="179">Johana celá sklíčená se&nbsp;nebránila; naopak jí&nbsp;doutnal v&nbsp;duši až&nbsp;obdiv vůči Klarise, ze&nbsp;které už&nbsp;zase byla krásná, silná sestra, jíž se&nbsp;vždy tak ráda a&nbsp;s&nbsp;takovou láskou podvolovala.</span></p>
        <p class="chunk" data-nb-ref-number="51" data-nb-words="53" data-nb-chars="305"><span class="idea" data-nb-ref-number="51" id="idea51" data-nb-words="53" data-nb-chars="305">Gregor schválil všechno, jen ne&nbsp;to, aby se&nbsp;vysílal z&nbsp;domu čeledín. „Váš otec,“ řekl, „ví, že&nbsp;máte tuhle trubici a&nbsp;určitě jste informovány, jak se&nbsp;věci mají: Nebude proto ani minutu váhat a&nbsp;zpraví vás o&nbsp;všech podrobnostech.&nbsp;– Čeledín by&nbsp;mohl upadnout do&nbsp;ruky nepříteli a&nbsp;ze strachu vyzradit, kde pobýváte.“</span></p>
        <p class="chunk" data-nb-ref-number="52" data-nb-words="5" data-nb-chars="28"><span class="idea" data-nb-ref-number="52" id="idea52" data-nb-words="5" data-nb-chars="28">Dívky to&nbsp;uznaly a&nbsp;ustoupily.</span></p>
        <p class="chunk" data-nb-ref-number="53" data-nb-words="53" data-nb-chars="314"><span class="idea" data-nb-ref-number="53" id="idea53" data-nb-words="53" data-nb-chars="314">Ještě jednou se&nbsp;smutně zahleděly nad rozlehlou podzimní osamělou krajinu, a&nbsp;pak odešly z&nbsp;vrcholku té&nbsp;své nadmíru milované skály s&nbsp;pocity, které byly docela jiné, než když scházely z&nbsp;vrcholku kdy předtím&nbsp;– s&nbsp;předtuchou, která vskrytu úzkostně drtila jednu i&nbsp;druhou, ač&nbsp;jedna před druhou ji&nbsp;skrývala a&nbsp;zápasila s&nbsp;ní.</span></p>
        <p class="chunk" data-nb-ref-number="54" data-nb-words="45" data-nb-chars="262"><span class="idea" data-nb-ref-number="54" id="idea54" data-nb-words="45" data-nb-chars="262">U&nbsp;jezera stály dvě klidné chmurné postavy čeledínů, čekali na&nbsp;ně; vystoupili na&nbsp;vor a&nbsp;přeplavili se&nbsp;na&nbsp;druhou stranu. Gregor dal plavidlo připoutat, a&nbsp;když vraty na&nbsp;kůlech vešli do&nbsp;domu, zavřeli je&nbsp;a&nbsp;upevnili ještě závorou. V&nbsp;noci se&nbsp;čeledíni střídali na&nbsp;hlídce.</span></p>
        <p class="chunk" data-nb-ref-number="55" data-nb-words="8" data-nb-chars="49"><span class="idea" data-nb-ref-number="55" id="idea55" data-nb-words="8" data-nb-chars="49">Ráno přišlo a&nbsp;odešlo, ale nedorazil jediný posel.</span></p>
        <p class="chunk" data-nb-ref-number="56" data-nb-words="3" data-nb-chars="19"><span class="idea" data-nb-ref-number="56" id="idea56" data-nb-words="3" data-nb-chars="19">Stejně tak pozítří.</span></p>
        <p class="chunk" data-nb-ref-number="57" data-nb-words="58" data-nb-chars="325"><span class="idea" data-nb-ref-number="57" id="idea57" data-nb-words="58" data-nb-chars="325">A&nbsp;tak plynul den za&nbsp;dnem, až&nbsp;jich uběhlo jedenáct, a&nbsp;nedorazila žádná zpráva. Gregor ustoupil a&nbsp;ještě jednou s&nbsp;nimi vyšel na&nbsp;skálu. Trosky se&nbsp;s&nbsp;touž strnulou prostotou tyčily na&nbsp;kraji lesa jako první den, ale nezavítal sem ani náznak nějaké další zvěsti o&nbsp;nich. Rozepjatými černými perutěmi na&nbsp;údolí a&nbsp;na les kladl se&nbsp;strach.</span></p>
        <p class="chunk" data-nb-ref-number="58" data-nb-words="21" data-nb-chars="123"><span class="idea" data-nb-ref-number="58" id="idea58" data-nb-words="21" data-nb-chars="123">Posléze se&nbsp;začaly na&nbsp;temné jezero snášet první bílé jemné sněhové vločky&nbsp;– a&nbsp;přece jen vyslali na&nbsp;výzvědy jednoho čeledína.</span></p>
        <p class="chunk" data-nb-ref-number="59" data-nb-words="5" data-nb-chars="28"><span class="idea" data-nb-ref-number="59" id="idea59" data-nb-words="5" data-nb-chars="28">Ale ani on&nbsp;nedorazil zpátky.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./hvozd_011.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>