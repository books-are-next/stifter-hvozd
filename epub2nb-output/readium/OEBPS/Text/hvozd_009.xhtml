<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>hvozd-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="hvozd-6" xml:lang="cs-CZ">
		<div class="Z-kladn--textový-r-meček">
			<p id="_idParaDest-5" class="MLP_uroven2_kapitola ParaOverride-1">Lesní louka</p>
			<p class="MLP_text_bez1radku ParaOverride-1">Na druhý den slunce už bylo na jitřní obloze, když se Klarisa probudila a&#160;přikročila k&#160;posteli, kde ještě tvrdě spala Johana; na nevinných lících se jí ve spánku uložily veškeré ranní červánky. Klarisa tiše poodešla k&#160;oknu, které se vzdouvalo v&#160;jitřním zlatě, nějakou chvíli se dívala na les, který byl pokryt jinovatkou a&#160;sršel záblesky, a&#160;posléze poodešla ke klekátku, aby si odbyla ranní modlitbu. Když vstala, uviděla, že i&#160;Johana je na svém klekátku; a&#160;tedy klidně vyčkala, dokud sestra nevstane, a&#160;potom, dozvuk vroucí modlitby posud v&#160;očích, vesele a&#160;radostně se pozdravily a&#160;skoro si zažertovaly o&#160;tom, jak se včera bály. Pustily dovnitř klepající děvečku, a&#160;ta jim zvěstovala, že čeledíni vyprávěli, jak za humny jejich kraje už postupují ta a&#160;ona vojska a&#160;že se valí rozvodím začasté jak mravenci, a&#160;všechna se sunou do zemí v&#160;horním Podunají. Na krajích lesa je ticho a&#160;pusto jako vždy. O&#160;Vítkově Kameni nevěděli nic. Dívky se rozhodly, že poprosí Gregora, aby s&#160;nimi vyrazil na Plešnou skálu, jen co tráva a&#160;křoviska trochu oschnou.</p>
			<p class="MLP_text ParaOverride-1">Když se oblékly a&#160;slunce vysoko na obloze už z&#160;jejich louky vysálo jinovatku a&#160;rosu, chtěly se vydat na louku, trochu se po ní procházet. Když sešly po schodech dolů, zastihly Gregora, jak právě přibíjí uvolněná prkna a&#160;trámy, a&#160;také je zarazilo, že vnější vrata na kůlech, která vždy byla zcela dokořán, jsou teď zavřená nejenom na kliku, ale i&#160;na zámek. Gregor okamžitě nechal všeho a&#160;ukázal jim vysušené káně, jehož péra už byla úhledně uspořádaná; Gregor dívky požádal, ať si vyberou nejkrásnější z&#160;nich na památku svého lesního pobývání; on že zatím půjde k&#160;sobě a&#160;upraví se, aby mohl vyrazit s&#160;nimi. Odešel. Ale dívky, namísto aby si vybíraly péra, stály tu a&#160;dívaly se po sobě zaraženě; dnes bylo totiž všechno úplně nové. Jindy je Gregor nechal, aby si vyšly docela samy po louce, kam se jim zachtělo, až k&#160;suti, a&#160;nestrachoval se o&#160;ně. Zuzana, děvečka, která tu právě stála, vyprávěla také, když se dozvěděli, že káně nesestřelil Gregor, nýbrž že ten výstřel vyšel od někoho jiného, neví se, od koho, že strachy celou noc nespala, a&#160;že ji pozdě po půlnoci, když čeledíni, co se vrátili, už dávno spali, vyděsil jakýsi divný šramot, jako kdyby to zarachotil zámek&#160;– a&#160;když se obezřetně podívala z&#160;okna, že opravdu zaslechla, jak někdo zamyká vnější bránu, a&#160;pak uviděla nějakou postavu, kterou považovala za Gregora, jak rázuje k&#160;javorovému lesíku. Uběhla skoro hodina, než se ta postava zase vynořila, odemkla a&#160;vešla dovnitř, pečlivě za sebou zamkla bránu&#160;– teď, když ten člověk přišel až k&#160;domu, bylo zřetelně poznat, že je to Gregor. Tenhle fakt ovšem nebyl s&#160;to umenšit neklid dívek&#160;– pouze když Gregor vyšel ze dveří a&#160;dívky se dívaly na toho sličného starce s&#160;upřímným čelem a&#160;se zářivýma básnivýma očima pod ním, ochotně vyšly za ním ze dveří, které poté za sebou zase zamkl. Ani jedna ze sester&#160;– jako kdyby se domluvily&#160;– nezmínila se o&#160;nových do očí bijících opatřeních. I&#160;on o&#160;tom všem mlčel.</p>
			<p class="MLP_text ParaOverride-1">Odpoledne, to jest podle tehdejšího zvyku už ve dvanáct hodin, vystoupili na Plechý. Šli s&#160;nimi dva ozbrojení čeledíni, třetí střežil vor. Upevnili trubici na stojan, a&#160;ten drobný obrázek otcovského domu se v&#160;něm objevil čistý a&#160;jasný jako vždy. Jako kdyby dívky nějak tušily, že jej snad vidí naposledy, srdce se jim sevřela, a&#160;měly pocit, že se snad od té podívané nikdy nemohou odtrhnout a&#160;že dojista uvidí milovaného sličného otce anebo nevinného chlapce Felixe, jak stojí na nějakém tom výčnělku.</p>
			<p class="MLP_text ParaOverride-1">Nejspíš to ty Gregorovy nové přípravy jim vnukly ten neklidný pocit.</p>
			<p class="MLP_text ParaOverride-1">Nakonec, když v&#160;okuláru byl pořád týž dávno známý a&#160;nehybný obraz, poté co dívky hlasitě i&#160;tajně vyslaly do otcovského domu tisíce pozdravů, odmontovali přístroj a&#160;vydali se nazpátek. V&#160;domě si na káněti vybraly ještě několik per a&#160;odešly zas do svých pokojů.</p>
			<p class="MLP_text ParaOverride-1">Toho dne ani v&#160;dalších se nepřihodilo nic, až na to, že kdosi údajně zpozoroval, že Gregor v&#160;noci odešel z&#160;domu. Jenže nad údolím a&#160;v&#160;srdcích tkvělo jakési dusno a&#160;obavy, že se teď a&#160;právě teď určitě cosi přihodí. Je to zvláštní&#160;– ale když se nám k&#160;srdci blíží nějaká závažná událost, jako kdyby už předtím vysílala neviditelné posly.&#160;–&#160;–</p>
			<p class="MLP_text ParaOverride-1">Byla pátá noc od chvíle, co kdosi vystřelil na to káně&#160;– na modré noční obloze visel ubývající měsíc a&#160;na židle a&#160;na zástěny u&#160;postelí dívek rýsoval okenní mříže&#160;– Johana usedla k&#160;sestře na pelest, prstem jí jemně ťukala na obnažené rameno a&#160;pokoušela se ji vzbudit; s&#160;úzkostí a&#160;tiše šeptala: „Neslyšíš nic?“</p>
			<p class="MLP_text ParaOverride-1">„Já to slyšela už dávno,“ odpověděla jí Klarisa, „ale nechtěla jsem tě budit, abys neměla strach.“</p>
			<p class="MLP_text ParaOverride-1">Teď se však vztyčila na své posteli i&#160;ona, Johana ji držela jednou paží, obě se opíraly o&#160;hranu postele a&#160;seděly tu, na hlavách neměly jinou okrasu než své sličné vlasy, trup mírně nakloněný dopředu, jak pozorně naslouchaly, co se ozve, nehybné jak dvě nádherné mramorové sochy, jež oblévá mírné světlo podzimní noci.</p>
			<p class="MLP_text ParaOverride-1">Připadlo jim, jako kdyby nezřetelně zaslechly v&#160;dáli jakýsi hlas, něco mezi voláním a&#160;zpěvem&#160;– ale nebyl to hlas ani žádného z&#160;čeledínů, ani Gregorův.</p>
			<p class="MLP_text ParaOverride-1">Mlčky napínaly uši tím směrem, ale zrovna teď zase neslyšely nic. A&#160;najednou docela zřetelně, až vyzývavě&#160;– divoký a&#160;horoucí zalétl k&#160;nim zpěv mužského hlasu, a&#160;zanášel k&#160;nim tato slova:</p>
			<p class="MLP_verse_-12-0-">Býval jeden král kdysi,<br/>ten zlatou korunu měl,<br/>a&#160;mrzce zabil v&#160;lese<br/>svou milou, a&#160;pryč šel.</p>
			<p class="MLP_verse_-12-0-">Potkal ho zelený lovec:<br/>„Že hledáš, králi, hrob?<br/>Vidíš ty šedé skály?<br/>Tak skoč z&#160;nich hezky, hop!“</p>
			<p class="MLP_verse_-0-12-">A&#160;zas byl jeden král kdysi,<br/>ten kol té skály jel:<br/>Tam válely se hnáty,<br/>i korunu uviděl.</p>
			<p class="MLP_text_bez1radku ParaOverride-2">Hlas umlkl, a&#160;v&#160;povětří a&#160;v&#160;srdcích dívek znovu bylo ticho smrti a&#160;znovu les&#160;– a&#160;když tam venku ten kdosi už dávno mlčel, pořád ještě se neodvažovaly pohnout, jako kdyby ten výjev ještě neskončil a&#160;určitě ještě něco nastane.</p>
			<p class="MLP_text ParaOverride-1">Ale výjev skončil. V&#160;tom němém jiskřivém měsíčním vzduchu se neozval jediný zvuk, jediné dechnutí.&#160;– Čekaly dlouho, a&#160;pak se Johana jemně a&#160;zvolna posunula dozadu a&#160;vyvinula se sestře z&#160;náruče a&#160;zadívala se jí do tváře.</p>
			<p class="MLP_text ParaOverride-1">Měla ji před sebou tak bledou jak měsíc na okenní tabulce.</p>
			<p class="MLP_text ParaOverride-1">Ani jedna, ani druhá nevyslovily jedinou hlásku.</p>
			<p class="MLP_text ParaOverride-1">Johana, jak kdyby pudově tušila, co je tu vhodné a&#160;patřičné, znovu oči odvrátila a&#160;obličej zabořila do sestřina nočního úboru&#160;– a&#160;tolik, tolik dlouhých chvil se k&#160;sobě tiskly jako dvě holubičky a&#160;držely se, že Johana cítila, jak Klarise tluče srdce a&#160;Klarisa vnímala na šíji, jak se sestře chvěje ruka.&#160;–&#160;– Posléze se bázlivě tiše zeptala mladší: „Klariso, bojíš se?“</p>
			<p class="MLP_text ParaOverride-1">„Jestli se bojím?“&#160;– řekla Klarisa a&#160;jemně se jí vyvinula z&#160;objetí. „Jestli se bojím? Ne, Johano&#160;– už se vyjasnila záhada, jejíž stín nám v&#160;těchto dnech naháněl strach&#160;– už se ničeho nebojím.“</p>
			<p class="MLP_text ParaOverride-1">A&#160;přesto se jí třásl hlas, když to říkala, a&#160;sama Johana i&#160;v&#160;tom slabém měsíčním světle postřehla, jak se jí ponenáhlu vlévá jemná červeň do lící předtím tak bledých a&#160;tam něžně nabývá podoby překrásných jitřních červánků. V&#160;duši dojista jí pučel jakýsi nesmírný cit, střídavě blaživý a&#160;zas bolestný; protože na jejích jindy tak klidných rysech spočíval nějaký neznámý duch a&#160;rozléval na ně svou duši, a&#160;ta jako kdyby vášnivě žhnula a&#160;vzpínala se.</p>
			<p class="MLP_text ParaOverride-1">„Johano,“ zahovořila, „je podivuhodné, velice podivuhodné, jaké jsou cesty Prozřetelnosti. Kdo by si byl pomyslel, že to, co jsem ti nedávno říkala tam u&#160;skalní stěny, je tak blízko&#160;– v&#160;té krásné osamělosti Pán Bůh si mě nalezl&#160;– ať se naplní, co se naplnit musí&#160;– neboj se, milé dítě&#160;– i&#160;tady uprostřed lesa je nad námi Pán. Znáš tu píseň, tušíš také, kdo ji zpíval&#160;– dobře si vybral&#160;– uvidí mě, ano, ale ne v&#160;našem svatém domě&#160;– Gregor a&#160;ty mě doprovodíte&#160;– nedívej se na mě tak vyděšeně&#160;– i&#160;když ta drobná kulka vyšla dokonce od něho a&#160;jakoukoliv má souvislost s&#160;tímto lesem: Takové nebezpečí nám nehrozí&#160;– – ano, ano, chtěl si zastrčit za klobouk sluneční svit a&#160;obejmout večerní červánky&#160;–&#160;– ano, to je jeho způsob, jak se objevit, to co tu vykonal, ta píseň mě vyburcovala&#160;– dobrá, ale teď už to není dítě, bezmocné a&#160;odevzdané všemoci vlastních citů: je panna, silná a&#160;sebevědomá&#160;– ona přijde, namísto lilie bude třímat v&#160;pravici meč Páně&#160;– ano, ona přijde!!“</p>
			<p class="MLP_text ParaOverride-1">Tvář jí zářila&#160;– její rysy se zalily takovou krásou, až i&#160;Johana se na ni dívala ostýchavě – s&#160;vroucností se jí ven upíral temný zrak, lesknoucí se světlem noci&#160;–&#160;– po čele proudilo jí cosi jako nesmírná hrdost a&#160;vítězosláva&#160;–&#160;– tak tu seděla a&#160;povznesenou tvář ztápěla v&#160;paprscích měsíce&#160;–&#160;– až vybuchla proudem kypivě vřelých slz a&#160;jak děcko se uložila sestře na srdci.</p>
			<p class="MLP_text ParaOverride-1">Kdo by ji byl v&#160;tu noc uviděl, ten by pochopil, jak že tahle něžná, věčně klidná bytost přišla k&#160;těm jako uhel černým, planoucím očím.</p>
			<p class="MLP_text ParaOverride-1">Johana ji objala oběma pažemi, a&#160;ačkoliv nerozuměla moci těch slzí, přesto ji to všechno dojímalo až k&#160;prudkým vzlykům&#160;– a&#160;břímě na srdcích se těmi jemnými perlami rozpustilo.</p>
			<p class="MLP_text ParaOverride-1">Jitro je, Johanu s&#160;uplakanýma očima na sestřině hrudi, zastihlo naprosto a&#160;zcela probuzené. Klarisa bděla už dávno, ale ježto sest­řina hlava jí spočívala zčásti na hrudi a&#160;na ramenou, nehýbala se, aby jí nerušila ranní spánek, který jí svým tak zjevně slastným závojem spočíval na vystrašeném srdci. Konečně, když se její hnědé oči zvolna otevřely a&#160;zaraženě se podívaly na Klarisu, jak že se jí ocitla v&#160;posteli, ta jí něžně dlaní přejela po temeni se zlatě plavými kučerami a&#160;řekla: „Dobré jitro, milé, milé dítě.“</p>
			<p class="MLP_text ParaOverride-1">Ale Johana, nejspíš trochu zahanbená situací, v&#160;níž se najednou ocitla, vymrštila se a&#160;začala se oblékat; postupně si začala uvědomovat, co se přihodilo uplynulé noci, a&#160;jak důležitý bude dnešní den. I&#160;Klarisa se mlčky oblékla a&#160;dala poté pokyn děvečce, aby zavolala Gregora. Přišel.</p>
			<p class="MLP_text ParaOverride-1">„Slyšel jste dnes v&#160;noci to zpívání?“ zahovořila na něj.</p>
			<p class="MLP_text ParaOverride-1">„Ano.“</p>
			<p class="MLP_text ParaOverride-1">„Vy znáte náramně dobře toho člověka, co zpíval?“</p>
			<p class="MLP_text ParaOverride-1">„Znám ho velmi dobře.“</p>
			<p class="MLP_text ParaOverride-1">„Hrozně touží po tom, promluvit si s&#160;námi.“</p>
			<p class="MLP_text ParaOverride-1">Myslivec se po ní zkoprněle podíval. „Já vím,“ řekl, „ale že vy to víte?!“</p>
			<p class="MLP_text ParaOverride-1">„Víme to a&#160;také s&#160;ním chceme mluvit, a&#160;pokud je to možné, ještě dnes; ale ne tady&#160;– do našeho domu nesmí cizí člověk&#160;–, ať na nás počká u&#160;skalní stěny u&#160;posledních javorů. Johana a&#160;já tam přijdeme, a&#160;vy budete jistě tak laskavý a&#160;půjdete s&#160;námi. Až ustoupí stín jedlí z&#160;jezera, vyzvedněte nás, pokud do té doby se to možná odbude.“</p>
			<p class="MLP_text ParaOverride-1">„Možná se to odbude&#160;– ale považte, že to vy s&#160;ním chcete mluvit.“</p>
			<p class="MLP_text ParaOverride-1">„Zařiďte to, Gregore&#160;– já toho člověka také znám, a&#160;chceme se ho zeptat, proč ruší náš klid a&#160;naše útočiště.“</p>
			<p class="MLP_text ParaOverride-1">Gregor odešel.</p>
			<p class="MLP_text ParaOverride-1">Dopoledne bylo to tam, stín jedlí ustoupil a&#160;bylo vidět Gregora, jak s&#160;kulovnicí na rameni vede obě dívky k&#160;javorovému lesíku. Johana byla jako obvykle ve svých bílých šatech, ale Klarisa si vzala všechny své šperky a&#160;oblékla si nejkrásnější šat, takže vypadala jako vznešená dáma, kterou vedou na královskou slavnost. Ve špercích a&#160;ve slavnostních oděvech u&#160;žen je cosi cizího a&#160;odmítavého; jsou jakýmsi dvořanstvem jejich duše, a&#160;i ten starý syn lesa, který nikdy neviděl drahokamy jiné než ty ráno co ráno v&#160;jedlích, připadal si, že ho Klarisina krása stísňuje a&#160;málem pokořuje, i&#160;v&#160;obličeji se jí totiž třpytilo cosi cizího a&#160;tkvěla v&#160;něm jakási sálavá vážnost.</p>
			<p class="MLP_text ParaOverride-1">Johaně srdce nezkrotně bušilo, a&#160;– i&#160;když se to styděla říci&#160;– ta drobná kulka a&#160;ten myslivecký mládenec, co vyprávěl o&#160;tom strašném pytlákovi, ne a&#160;ne jí sejít z&#160;mysli, a&#160;obcházela ji chmurná hrůza, jako kdyby se mělo stát cosi děsivého.</p>
			<p class="MLP_text ParaOverride-1">A&#160;tak dospěli až k&#160;posledním javorům. Na jednom z&#160;šedivých kamenů tu seděl muž oděný do prostých šatů z&#160;nebíleného lnu, na hlavě měl široký klobouk, v&#160;ruce pušku. Když k&#160;němu přišli docela blízko, vstal, uctivě sňal klobouk a&#160;ukázal tvář.&#160;– Johana by byla málem vykřik­la&#160;– tak byl krásný&#160;–, i&#160;Klarisa na chvilku znejistěla. Jak smekl a&#160;tvář prudkým škubnutím obrátil k&#160;nim, vyřinul se mu na ramena příboj vlasů jako zlatá řeka a&#160;odhalil zářivou tvář, téměř chlapecky sličnou a&#160;jemnou, z&#160;níž vyhlížely dvě velké tmavě modré oči jak dvě duše, které se upřely na Klarisu.&#160;–&#160;– I&#160;ona se na několik vteřin zapomenutě dívala na jeho rysy, na ty dobře známé, milované, ponižované tahy&#160;– až náhle prudce zrudla, ukročila trochu nemotorně stranou, jakoby k&#160;lavici, která byla poblíž, jako kdyby na ni chtěla usednout. Johana, ačkoliv se pouze domnívala, že Klarisa něco takového zamýšlí, pomohla jí a&#160;sedla si vedle ní. Muž, který doposud nepronesl jediné slovo, podvědomě sledoval pohledem jejich pohyby, jako kdyby byl v&#160;rozpacích, že přišel někdo úplně jiný, než očekával. Nakonec odložil pušku stranou a&#160;usedl naproti dívkám na týž kámen, na kterém ho zastihly.</p>
			<p class="MLP_text ParaOverride-1">Vysoké stromy, šedivá skalní stěna a&#160;bílá odpolední oblaka němě pohlížela na to zvláštní, rovněž němé shromáždění.</p>
			<p class="MLP_text ParaOverride-1">Gregor poodešel stranou od javorů a&#160;předstíral, že si prohlíží, jak listí víc a&#160;víc žloutne.</p>
			<p class="MLP_text ParaOverride-1">Konečně Klarisa otevřela ústa, a&#160;řekla: „Vyzval jste nás&#160;–&#160;– chtěl jste, myslím, s&#160;námi mluvit&#160;– přišly jsme&#160;– tak mluvte.“</p>
			<p class="MLP_text ParaOverride-1">„Ano,“ odpověděl muž, „požádal jsem vás o&#160;rozmluvu, ale jen vás; já tu druhou slečnu neznám.“</p>
			<p class="MLP_text ParaOverride-1">„To je má sestra Johana.“</p>
			<p class="MLP_text ParaOverride-1">S&#160;údivem pohlédl na Johanu a&#160;řekl, a&#160;při tom se zasmušile usmál: „To z&#160;dítěte vyrostla krásná slečna&#160;– ach Klariso, strašně dlouho jsme se neviděli&#160;–, tenkrát byla ještě děcko, a&#160;to bylo zřídkakdy vidět, až jsem na ni už úplně zapomněl.&#160;– Znáte mě, Johano?“</p>
			<p class="MLP_text ParaOverride-1">Zavrtěla hlavou.</p>
			<p class="MLP_text ParaOverride-1">„Tak mi tedy odpusťte, Klariso,“ zahovořil znovu, „že jsem sem přišel a&#160;jak jsem to udělal.&#160;– Víte, nechtěl jsem k&#160;vám přijít znenadání, až budete někde na procházce&#160;– to jsem mohl udělat několikrát&#160;–, ale nejdřív jsem hodlal promluvit si s&#160;vaším průvodcem, protože toho znám už dlouho, ale on vám byl neustále po boku a&#160;jinak nevycházel vůbec z&#160;domu, proto jsem mu poslal prostřednictvím toho káněte svou kulku, tu on nejspíš zná, a&#160;také se za mnou hned vydal a&#160;našel mě, ale silou mocí jsem ho nepřemluvil, aby vám ode mě vyřídil vzkaz&#160;–&#160;– ano, zatarasil a&#160;hlídal dům ještě bedlivěji než předtím, až jsem ho už vůbec nechápal, vždyť mě měl kdysi tak rád.&#160;– Musel jsem si najít příležitost, i&#160;s&#160;tím nebezpečím, že mě jeden z&#160;vašich čeledínů zastřelí, abych vám nějak zvěstoval, že jsem tady, a&#160;zda mi dobrovolně dopřejete, co jsem nechtěl uloupit a&#160;od něho si vyžádat nemohl. Zazpíval jsem píseň, kterou nemůžete neznat.“</p>
			<p class="MLP_text ParaOverride-1">„Znala jsem ji,“ řekla Klarisa, „a ať je to třeba omyl, že jsem sem chodila, nechtěla jsem vás poslat pryč, kdyžtě jste se tak snažil, abyste se mnou promluvil&#160;–&#160;– a&#160;tak mluvte, proč jste tady a&#160;rušíte útočiště a&#160;klid dvou dívek, které jsou tak dětinské, že je často vyděsí nenadálé zašumění listí, proč jste tady?“</p>
			<p class="MLP_text ParaOverride-1">„Klariso, vy se na to ptáte?“ řekl muž a&#160;obličej mu přelétl lehký ruměnec, „copak vy to nevíte?“</p>
			<p class="MLP_text ParaOverride-1">„Ne, já to nevím,“ odpověděla nejistě.</p>
			<p class="MLP_text ParaOverride-1">„Vy to nevíte?“ zopakoval dvakrát. „Vy to nevíte?“&#160;– a&#160;zaklonil hlavu jako v&#160;bolesti, takže mu na chvilku zář podzimního slunce dopadala na ty jeho snílkovské rysy&#160;– a&#160;zjasnila je&#160;–&#160;– <span class="MLP_znak_kurziva_11b">„Vy to nevíte?!</span> Podívejte, byl jsem ve Francii&#160;– byl jsem i&#160;dál, byl jsem v&#160;novém světě, na druhé straně toho velikého zářivého moře&#160;– vrátil jsem se, zašel do vašeho zámku, je v&#160;nebezpečí, vy jste uprchly, nikdo neví, kam&#160;– vyptával jsem se na všech cestách; jedna vede lesem, viděla vás, jak putujete&#160;– zašel jsem do Gregorovy chýše, není tam.&#160;– Celé dny, celé týdny jsem chodil po lesích a&#160;po stržích, živil se tím, co mi vydobyla má kulovnice, až jako blesk projela mnou myšlenka na tohle jezero, tak jak mi je kdysi ukázal Gregor a&#160;řekl tohle: ‚Na tomhle trávníku, u&#160;téhle vody pulzuje srdce lesa; připadá mi, že ho zrovna slyším, je tak půvabný a&#160;věrný a&#160;pevnější než hrad nějakého krále,‘&#160;– připutoval jsem až sem&#160;– přebalancoval jsem sem po hraně oné skalní stěny a&#160;uviděl ten dřevěný dům, skalní stezkou&#160;– Gregor o&#160;ní ví, pro vás by byla smrtící&#160;– sešel jsem dolů.&#160;– Tam kde začínají pískové splazy, ve stínu skály jsem si celý znavený odpočal, utřel si krev z&#160;rukou&#160;– a&#160;když jsem pak vzhlédl&#160;– sotva sto loktů ode mě na kraji suti seděla jste s&#160;Johanou, obě v&#160;bílých šatech a&#160;důvěrně jste spolu promlouvaly&#160;–&#160;– ulekl jsem se, až se jezero a&#160;stromy zatočily&#160;– dusím v&#160;sobě křičící srdce, ba ve své pošetilosti zatajuji dech, aby k&#160;vám nedolehl, ačkoliv jsem ani neslyšel, co říkáte&#160;– ale muselo to být spanilé a&#160;sladké; protože seděly jste a&#160;mluvily dlouho, posléze jste si spojily ruce a&#160;mlčky se dívaly do povětří, zdálo se mi, že z&#160;přemíry dojetí a&#160;lásky a&#160;důvěry&#160;– když nastal večer, odešly jste&#160;– tyhle stromy tady pohltily poslední zátřpyt vašeho šatu&#160;– seděl jsem dál a&#160;tišil hlad hrstí ostružin. Znovu jsem vás uviděl&#160;– jak jdete lesem, jak putujete podél jezera, jak odpočíváte na tom nebo na onom kameni&#160;– často jsem vám byl blízko tak, že jsem si na vás mohl sáhnout; v&#160;noci jsem slyšel vaši harfu.&#160;–&#160;– Podívejte, tam nahoře, kde ta vyprahlá řeka písku proudí kolem dvou skalních vrcholů, stojí strom, je to už spíše jen peň uschlé sosny, kterou kdysi rozčísl blesk, ve dne je to jednotvárná šeď, ale v&#160;noci počne zářit, modře a&#160;zeleně a&#160;bíle&#160;– seděl jsem u&#160;skály celé hodiny a&#160;díval se na to tiché noční plápolání&#160;–&#160;– Klariso! A&#160;vy se ptáte, <span class="MLP_znak_kurziva_11b">proč jsem přišel??“</span></p>
			<p class="MLP_text ParaOverride-1">„Ach, nepokoušejte je,“ řekla s&#160;naléhavou prosebností, „nepokoušejte je, to dávné kouzlo, znáte jeho moc a&#160;kdysi jste ji vyzkoušel na jednom pošetilém děvčeti&#160;– ach, nepokoušejte je, není to poctivé.“</p>
			<p class="MLP_text ParaOverride-1">Bylo to zvláštní, dívat se, jak ta odhodlaná panna byla najednou plná nejistoty a&#160;téměř zakřiknutá&#160;– tváří v&#160;tvář muži, v&#160;jehož obličeji se zračila upřímnost dítěte; ale když se na něj člověk podíval, jak mlčel, když domluvila, a&#160;díval se kamsi do prostoru, jako by člověk viděl ožívat ducha, před nímž se skláněla. Divoká vznešenost, horoucí obraznost tkvěla v&#160;těch rysech, v&#160;očích bylo cosi, co pokorně prosí a&#160;co vládne&#160;– něžný jas, nevýslovně poutající milované srdce, samo nevýslovně milující, a&#160;přesto toužící po čemsi neznámém v&#160;dáli, srdce překypující, prahnoucí po činech. A&#160;právě tohle, ač s&#160;hrozbou, že se láska vytratí, ji tak čarovně poutalo.</p>
			<p class="MLP_text ParaOverride-1">„Ano, ano,“ zahovořil zas něžně, „Klariso, sladký anděli, je to poctivé; nepřišel jsem z&#160;pošetilosti a&#160;bez záměru; protože vězte, od onoho dne, kdy jsem odešel, dílem donucen, dílem z&#160;vlastní touhy vyrazit za humna, žilť jsem tou jedinou myšlenkou, visel na ní a&#160;horoucně ji hýčkal&#160;– tehdy ještě žil ten, kdo mohl rozkázat: Nech ten přelud přeludem&#160;–&#160;– já to všude rozhlašoval, zvěstoval na všechny světové strany; celé měsíce jsem chodil těmihle lesy, oddán tomu divokému nutkání&#160;– a&#160;našel jsem Gregora.&#160;– Miloval jsem starocha jako syn, i&#160;když on byl v&#160;horování a&#160;v&#160;opovážlivých činech oproti mně dítě&#160;– ten přelud jsem ovšem měl v&#160;srdci, které nepromluvilo&#160;– pak jsem uviděl to třpytné město, uviděl nekonečnou divočinu nového světa&#160;– vrátil jsem se, když byl už mrtev, ale znovu jsem měl s&#160;sebou ten přelud, jak on tomu říkal&#160;–&#160;– Klariso, teď ale je už všechno dobré&#160;– rok jsem pracoval, klopotný rok, odvaloval překážky jak hora vysoké&#160;– všechno je teď urovnáno&#160;– jsem volný.&#160;–&#160;– Hledal jsem tě, jak žádná matka své dítě nehledá, opuštěná, milovaná, nezapomenutelná, abych ti všechno, všechno vypověděl&#160;–&#160;– ach Klariso, prosím tě, rozpomeň se, pohleď do svého srdce a&#160;pro dobrotivého Boha už se neptej, proč jsem přišel!!“</p>
			<p class="MLP_text ParaOverride-1">Než si to mohla uvědomit a&#160;zabránit tomu, vstal, klesl jí k&#160;nohám na tvrdé kameny, vzal ji za ruku a&#160;uzavřel do své a&#160;velké modré oči úzkostně upíral na její smrtelně bledou tvář.</p>
			<p class="MLP_text ParaOverride-1">„Ach, vstaňte,“ řekla, a&#160;zrakem bloudila kolem v&#160;bezvědomí své duše&#160;– „tak přece vstaňte&#160;–&#160;– přišla jsem sem vyzbrojena, moc vašeho srdce mi zbraně ty jistě nevyrve&#160;– ne, dojista ne.&#160;– Nemyslete si, že jsem ještě to děcko, které jste kdysi znal&#160;–&#160;– když jste tehdy přišel do našeho zámku, když si vás otec zamiloval&#160;–&#160;– byl jste tak sličný, mé oči se od vašich téměř nemohly odtrhnout, do mlhavě tušícího srdce lil jste mi oceán duše a&#160;mysli, nutil jste mou bezmocnou dětskou duši, aby se vrhala vám na rty&#160;– neptala jsem se, odkud jste přišel, kdo jste&#160;– visela jsem na vás&#160;– v&#160;šílenství blaženosti visela jsem na vás, hříšně jsem zapomínala na otce, na matku, na Boha&#160;– <span class="MLP_znak_kurziva_11b">a&#160;vy jste odešel</span>&#160;– ale já všechno překonala&#160;– poznala jsem, že je to hřích&#160;– Bůh mě obdařil milostí, abych hříchu litovala a&#160;zapomněla na něj. Duše se vrátila k&#160;čisté lásce. Podívejte se, tohle nevinné děvče, má sestra, pak doma můj otec a&#160;bratr Felix&#160;– to jsou mí milovaní&#160;– a&#160;Pán na nebesích, to je můj Bůh&#160;–&#160;– všechno je překonáno.“</p>
			<p class="MLP_text ParaOverride-1">Slzy jí vyhrkly z&#160;očí a&#160;zatřpytily se vedle diamantů na čelence.</p>
			<p class="MLP_text ParaOverride-1">„Ne, Klariso, nic není překonáno,“ řekl a&#160;vzhlédl k&#160;ní, a&#160;oblohou jeho zraku prošlehlo zanícení, „ne, nic není překonáno&#160;– pokud jsem lil do tvého dětského srdce oceán duše a&#160;mysli, lil jsem jej i&#160;do svého.&#160;– Je to pravda, zpočátku mě přitahovala pouze ta neobvyklá hojnost a&#160;moc, která klíčila v&#160;dětském srdci, že jsem k&#160;ní zkoumavě a&#160;pátravě přistupoval, že jsem k&#160;sobě tiskl ty dětské rty&#160;– ale z&#160;toho dítěte vzepjala se ke mně duše, hluboká, divoká, veliká a&#160;básnivá jako ta má, až jsem se děsil, a&#160;poté i&#160;mne bouřlivě k&#160;sobě strhla, směňujíc bezejmenný, nedělitelný žár za žár, blaženost za blaženost.&#160;–&#160;– Ženo! Tehdy bylas dítětem, ale ty dětské rty uchvacovaly mě víc než kterýkoliv požitek na světě, nesmazatelně vpalovaly se do mé bytosti&#160;– celé království odvrhl jsem kvůli těm dětským rtům; roky, dálka nedokázaly je vyhladit v&#160;paměti&#160;– a&#160;teď jsem tady, vypořádán se světem, a&#160;neprosím o&#160;nic na širé zemi tak jako zase o&#160;ty dětské rty.“</p>
			<p class="MLP_text ParaOverride-1">Dál klečel, milovaná tvář vzhlížela k&#160;ní, zapomínala na sebe a&#160;na všechno kolem&#160;– ale ona cítila, že je ztracena; kolem čela těkalo jí cosi jako temná slast, cosi jako ranní červánky citu.&#160;– Chviličku ještě se bezradně rozhlížela, zápasila s&#160;vlastním srdcem, které sem přibylo s&#160;úmyslem tak docela jiným&#160;– pak se jí zrak nanovo potáhl vlhkým závojem, ale bylo v&#160;tom cosi slastně, chmurně něžného, jak se na ni snášel a&#160;ona takřka neslyšně a&#160;chvějivě pronesla: „A&#160;přesto, Ronalde, přesto jsi odešel!!“</p>
			<p class="MLP_text ParaOverride-1">„Ano,“ vyhrkl, a&#160;po lících mu bleskem přelétla vznícená, úžasná radost, „ano, odešel jsem, protože mi to kdosi <span class="MLP_znak_kurziva_11b">rozkázal</span>, kdo byl mocnější než já a&#160;ty a&#160;než tvůj otec a&#160;tvůj král – ale odešel jsem ne proto že to <span class="MLP_znak_kurziva_11b">rozkázal,</span> nýbrž proto že o&#160;to <span class="MLP_znak_kurziva_11b">prosil,</span> protože řekl, že je to pro tvou a&#160;pro mou spásu&#160;–&#160;– a, Klariso, protože mé běsnící srdce mě rvalo pryč, pošetile těkajícího, kamsi do prázdna, jako kdyby se tam kdesi venku měly vykonat věci neznámé a&#160;nesmírné&#160;–&#160;– ale jestliže jsem odešel, teď jsem opět tady, a&#160;už nikdy, nikdy od tebe neodejdu&#160;– tys můj dech a&#160;tep mého srdce.&#160;– Tam za humny je vyprahlo jak písek a&#160;neúrodný všechen svět oproti tvému bušícímu srdci, oproti tvé dobrotě a&#160;oproti tvé lásce&#160;–&#160;– víš, chtěl mě velebit jako jednoho ze svých hrdinů anebo dokonce jako sebe, miloval mě modlářsky, protože jsem byl tak podobný své matce. Vrátíme se do naší krásné daleké země, řekl, a&#160;tu hodlá pozvednout, aby byla jednou z&#160;prvních na světě, já mu budu ze všech nejblíž, a&#160;na mně hodlá odčinit, čeho se dopustil u&#160;mé nebohé matky&#160;– on, silný proti celému světu, byl vůči mně slabý, dovolil, ať se mé mládí toulá, chtěl jsem utéci do celého světa, jak byl široký a&#160;daleký; putoval jsem i&#160;po nepřátelské zemi, měsíce jsem žil na vašem zámku.&#160;–&#160;– Když jsem ho dychtivě žádal o&#160;tebe, řekl, jsi ještě chlapec, odejdi odsud, jdi do světa, vydej se, kam se ti chce, třeba i&#160;za moře, a&#160;až se vrátíš a&#160;budeš-li ji ještě chtít, máš ji mít a&#160;odvedeš si ji do naší země&#160;– ale jdi a&#160;nech raději být ten přelud&#160;–&#160;–&#160;– ale, ach Klariso, když jsem se vrátil, byl už dávno mrtev&#160;– ze všech, kdo pro něj truchlili, dvoje oči dojista štkaly nejvroucněji, mé a&#160;určitě i&#160;mé vzdálené matky. Viděl jsem ho ještě jednou&#160;– dokázal jsem, že mi otevřeli hrobku a&#160;rakev.&#160;– Záměry se mnou uložil kancléřovi do hrudi; s&#160;ním, s&#160;vůdci a&#160;s&#160;dalšími musel jsem rok zápasit, klopotně se vlekoucí rok, dokud jsem si nevydobyl výsadní právo konat, jak se mi zlíbí&#160;– a&#160;pak mé první putování&#160;– ne, byl to let – za tebou&#160;– za tebou, zeptat se tě, jestli mě nenávidíš&#160;– jestli mi odpustíš&#160;–&#160;– jestli bys ještě milovala, za tebou jsem šel nejdřív, pak však musím pátrat po matce.“</p>
			<p class="MLP_text ParaOverride-1">Oči mu tonuly v&#160;slzách, a&#160;ty zdusily jakákoliv další slova; utřel si je dlaní a&#160;řekl pak nevýslovně mírně: „Klariso, velice ses změnila a&#160;vyrostlas a&#160;zesílila a&#160;jsi teď málem krásnější než tehdy, takže jsem málem pozbyl odvahy, když jsem tě dnes uviděl&#160;– Klariso, odlož ty toporné ozdoby, co se ti blýskají kolem tvé milé tváře, buď zas to dítě, které mě kdysi tak oblažovalo&#160;– že je to tak, Klariso, že mě dosud miluješ?&#160;–&#160;– – <span class="MLP_znak_kurziva_11b">Miluješ</span> mě ještě&#160;– ty mé cudné, ty mé vášnivé dítě!“&#160;– Vzhlédl k&#160;ní tak upřímně, a&#160;z&#160;jeho rysů sálala duše tak jemná, tak nevinná&#160;–&#160;– že jí celé srdce roztávalo dávnou láskou.</p>
			<p class="MLP_text ParaOverride-1">Jak slabý a&#160;jak nádherný je člověk, když mu rozechvívá duši všemocný cit a&#160;obdařuje ji zářivostí a&#160;silou větší, než kolik jí je v&#160;celém ostatním mrtvém vesmíru!&#160;– Celý les, naslouchající javory, blyštící se kamenná stěna, i&#160;Johana a&#160;Gregor vypadali teď vedle Klarisy jako nevýznamné cetky, na světě nebyla než ta dvě bušící srdce&#160;– Klarisa zapomněla na všechno kolem sebe a&#160;láskou rozzářenou tvář a&#160;ty své temné žhnoucí oči skláněla k&#160;němu stále níž, a&#160;tak, že Johana se až ulekla, pravila: „Ronalde, já tě přece miluji, nemohu si pomoci, a&#160;kdybys měl tisíc chyb, milovala bych tě přesto&#160;– miluji tě nesmírně, víc než otce a&#160;sourozence, víc než sebe a&#160;všechno, víc, než dokážu pochopit…“</p>
			<p class="MLP_text ParaOverride-1">„A&#160;já,“ opáčil Ronald a&#160;přeťal jí řeč,&#160;„víš, kapku po kapce budu prolévat tuhle krev za tebe, budu dobrý člověk a&#160;mírný jak beránek na poli, jen abych si tě zasloužil&#160;– pojď se mnou do mé vlasti, anebo zůstaň tady, a&#160;já zůstanu také&#160;–&#160;– vezmi si můj život, vezmi si mou duši z&#160;těla, abys viděla, jak tě miluji.&#160;–&#160;–“</p>
			<p class="MLP_text ParaOverride-1">Přitáhl ji k&#160;sobě&#160;– bezvládně se podvolila&#160;– a&#160;oba, celí rozechvělí, jak je přemohl cit, vrhli se sobě do náruče, objímali se a&#160;tiskli k&#160;sobě tak pevně, že jeho plavé kučery se valily na sametový šat na jejích ramenou.</p>
			<p class="MLP_text ParaOverride-1">Oba svědkové toho výjevu se po sobě zmateně a&#160;užasle podívali&#160;– ale Johana, která to všechno poslouchala s&#160;rostoucími obavami, najednou se vymrštila, a&#160;s&#160;očima jiskřícíma hněvnými slzami vyhrkla: „Klariso, co to děláš!?“</p>
			<p class="MLP_text ParaOverride-1">Klarisa vyletěla jako by se polekala, otočila se, a&#160;jak tak viděla před sebou to dítě, jemuž až doposud byla učitelkou i&#160;vzorem&#160;– ne, dítě už ne, pannu s&#160;purpurovým žárem studu v&#160;obličeji, pokorně, a&#160;přesto záříc vítězoslávou vrhla se jí na hruď.</p>
			<p class="MLP_text ParaOverride-1">Ta přestávka neměla slov, bylo slyšet jen Klarisiny vzlyky a&#160;mírný vánek lesa.</p>
			<p class="MLP_text ParaOverride-1">Když konečně svou jemnou hlavu opět pozvedla z&#160;toho objetí, s&#160;ulehčením a&#160;zkrásnělá, a&#160;když těma svýma blaženě sličnýma očima Johaně láskyplně pohlédla do tváře, ale ta tu pořád ještě stála a&#160;zápasila se slzami, přikročil k&#160;ní Gregor a&#160;řekl jí: „Upokojte se, milá slečno, v&#160;tom všem není nic zlého; protože taková je vůle Páně&#160;– proto opustí muž otce i&#160;matku a&#160;připojí se ke své manželce&#160;– taková je už příroda&#160;– jen se upokojte, a&#160;podívejte se přívětivě na tu, která vůči vám vždy byla tak mateřsky laskavá.&#160;– Ale ty, Ronalde, tobě řeknu jen jedno, ty víš, jaks přišel do tohohle lesa, jaks mě našel, jak jsem si tě zamiloval, jak jsme lovili, pátrali po bylinách, stoupali po skalách, jak jsme se bavili, když se tam za humny šířila zvěst o&#160;strašném pytlákovi a&#160;o&#160;jeho drobné kulce&#160;– já se tě tehdy ptal na jméno pouze proto, abych ti mohl nějak říkat – a&#160;tys mi o&#160;<span class="MLP_znak_kurziva_11b">téhleté</span> nikdy neřekl, žes jí v&#160;lásce oddán, také nebyl nikdy důvod. Každý člověk má své srdce tak jako každá rostlina svůj květ, někdy to chová v&#160;tajnosti, květina tak nečiní&#160;– to nic&#160;– tys ode mě odešel&#160;– já na tě často myslel, a&#160;připadalo mi, že mi scházíš. Uplynula léta&#160;– a&#160;najednou jsi přišel k&#160;tomuhle jezeru, divě jsi toužil po tom, zlákat mě, abych tě nechal promluvit se slečnami, ani tehdy jsem se neptal po důvodu&#160;– ale myslel jsem si, že ho nejspíš znám, že tě totiž přitahuje krása slečen&#160;– ale teď, podívejme, otec těchhle dívek je velice pohledný muž, člověk dobrého srdce a&#160;výtečných vloh, má vlasy tak bílé jako já; je můj přítel, a&#160;mnohem starší než ty&#160;– svěřil mi ty děti, abych jim byl otcem, dokud budou žít v&#160;lese, do chvíle, než svůj zámek vyrve nebezpečí&#160;– a&#160;tak mě napadá, že se tě musím zeptat, kdo vlastně jsi, že nadbíháš téhle dívce? Z&#160;kterého jsi kmene a&#160;rodu, abych mu to mohl ohlásit, a&#160;kde máš svou chýši?“</p>
			<p class="MLP_text ParaOverride-1">„Má chýše, starochu, má tisíc oken, a&#160;její střechy mohly by stínit tolik půdy, kolik jí kryje tam to jezero, ale tyčí se daleko, daleko odsud, a&#160;ten kdo mi ji dal a&#160;kdo mi všechno dal, ten si vítězně vybojoval hrob ve vaší zemi – tahle zem je má vlast!&#160;– Ach Klariso, tahle neblahá válka skončí, a&#160;pak nebude rozdílu mezi švédským a&#160;německým, vaši bratři ze severních zemí budou vás milovat a&#160;vy je; protože všichni jsou děti téhož jména&#160;– podívej se na mě, copak nemám na svém těle znamení a&#160;rysy, podle nichž jsem Germán, možná tak ryzí jak ti, které nám popsal onen římský hrdina&#160;– tvá vlast bude nadále mou vlastí.&#160;– Podívej se na ten krásný vážný zamlklý les kolem nás&#160;– ach, jak ho miluji, jak už když jsem do něho poprvé vešel, uchvátil mé srdce, které dosud v&#160;sobě nosilo temný, soumračný obraz oněch širých smrkových hájů, v&#160;nichž matka mě hýčkala za mých prvních dětských dnů&#160;– a&#160;teď mi přímo v&#160;jeho lůně vzkvétá sladká, čarovná, bájeslovná lesní květina mého štěstí: ty!&#160;–&#160;– Ach Klariso, vřelá temná květino, jak se k&#160;tobě sklání mé srdce! Ach nauč je, ať umí vyjádřit slovy svou lásku, aby na ni nezhynulo.“</p>
			<p class="MLP_text ParaOverride-1">Znovu seděl naproti ní, obrácen k&#160;ní svou zářivou tváří, kterou oblévaly vlny tekutého zlata vlasů a&#160;na kterou hleděly dvě veliké hvězdy její lásky.&#160;– Klarisa vedena oním krásným vnitřním smyslem pro to, co se patří, smyslem, který ženy neopouští ani v&#160;žáru citu, usedla k&#160;Johaně a&#160;neustále se otáčela spíše na ni než na něj. Když domluvil, pootevřela ústa a&#160;zpola něžně, zpola stydlivě řekla: „Ronalde, buď šetrný k&#160;Johaně.“</p>
			<p class="MLP_text ParaOverride-1">„Už pouze chvilku, krásný květe, dovol mi, ať se ti zadívám do očí,“ opáčil, „jen ještě chvilku, abych si vpečetil do mysli své štěstí a&#160;ať si ho mohu odnést byť i&#160;jen tisícinu&#160;– nevím, zda to kouzlo proměny vychází z&#160;tebe anebo z&#160;lesa&#160;– připadám si, jako kdybych byl někdo jiný, jako kdyby tam za humny neřádila bouře a&#160;pustošení, nýbrž tak jako tady svítilo tam tiché, teplé podzimní slunce. Podívej se, skalní stěna shlíží dolů a&#160;třpytí se slavnostně, javor čas od času setřepe ze sebe lístek, tamhle cvrká podzimní cvrček, mírné povětří ani není s&#160;to roztrhat zářivá vlákna, a&#160;odpolední teplo se snáší kolem šedivých kamenů&#160;–&#160;– připadá mi, jako kdyby nebylo žádné za humny, jako kdyby nebyli jiní lidé než ti tady, kteří se milují a&#160;učí se nevinnosti od nevinnosti lesa&#160;– dovol mi, ať se tím vším ještě chvilku kochám, kdo ví, zda ještě kdy taková chvilka přijde; člověk je totiž pomíjivý tak jako listí na stromě, ba ještě víc než to, protože listí dokáže srazit pouze podzim, a&#160;člověka kterákoli chvilka.“</p>
			<p class="MLP_text ParaOverride-1">Když tohle řekl, i&#160;Johana, ta vrtkavá dívka, přívětivě a&#160;účastně pohlížela na toho krásného jinocha, a&#160;dokonce s&#160;mírně se vzmáhající zvědavostí, kde že je ukryté to, co si získalo největší poklad, který má na této zemi, Klarisino srdce.</p>
			<p class="MLP_text ParaOverride-1">„Ať je tahle louka,“ zahovořil znovu, „tahle krásná louka, na níž sedíme, nevýznamná stvoření před Bohem tak jako další, co tu pobíhají a&#160;dýchají v&#160;trávě a&#160;v&#160;kamení, ovíváni Božími lesy, v&#160;nichž není pořadí ani postavení – ať je zásnubní síní&#160;– a&#160;všechno, co nás obklopuje, ať je svědkem&#160;– podej mi ruku, Klariso, a&#160;ať je mi Bůh milostiv, budu tvůj po všechny časy v&#160;utrpení i&#160;radosti, a&#160;kdyby snad nenadále dotkl se tohohle zraku stín smrti, ukápni drobnou slzičku, co má vdova.“</p>
			<p class="MLP_text ParaOverride-1">Klarisu přejelo lehké mrazení; nanejvýš rozechvělá vstala, neschopná jediného slova vážně jak s&#160;křesťanskou zbožností vložila svou dlaň do jeho. Johana úzkostně dýchala, až se jí hruď zvedala a&#160;klesala, a&#160;ti svědci, které Ronald zaříkal, stáli tu němí jak nebožtíci, jen smrkový les sálal kolkolem svou pryskyřičnou vůni jak kadidlo, a&#160;cvrčci bezstarostně cvrkali o&#160;sto šest.</p>
			<p class="MLP_text ParaOverride-1">Starý myslivec vstal, kulovnici měl nakloněnou dopředu jako nějaká socha, a&#160;jediná buňka na něm neprozradila, co se mu asi odehrává v&#160;nitru. Ronald levou rukou zašátral kolem sebe, jako kdyby hledal Johaninu&#160;– dívka vypukla v&#160;křečovité vzlykání, podala mu ruku svou a&#160;dlouho a&#160;pevně ji tiskla a&#160;nepouštěla ji, jako kdyby ho mlčky a&#160;bezradně prosila, aby Klarisa byla šťastná.</p>
			<p class="MLP_text ParaOverride-1">Po několika vteřinách němého niterného pohnutí se skupinka zvolna rozešla, a&#160;sličný švédský jinoch přikročil ke Klarise, sklonil ústa k&#160;jejímu čelu a&#160;vážně a&#160;klidně je políbil, a&#160;dívka tu stála a&#160;pokorně jako rozkvétající květina vnímala jeho dech. Pak však poodešla k&#160;Johaně a&#160;jako za nejkrásnějších dnů někdejšího sesterského štěstí vzala ji za ruku, nejspíše cítila, o&#160;co o&#160;všechno to nevinné srdce vedle ní v&#160;tu chvíli přichází. Otočila se pak k&#160;němu a&#160;řekla sklíčeně: „Ronalde, bude to k&#160;dobrému, co jsme udělali&#160;– ach, nepomyslela jsem na otce!&#160;– řekni, bude to k&#160;dobrému, a&#160;co bude třeba teď udělat dál?“</p>
			<p class="MLP_text ParaOverride-1">„Poslechni si, srdce moje,“ odpověděl, „to, co je dávno rozhodnuto. Já teď odejdu, a&#160;to okamžitě. S&#160;tvým srdcem jsme se dohodli, teď k&#160;tvému otci. Váš zámek je v&#160;nebezpečí. Torstenson velí oddílu, který má za úkol, až bude procházet zdejším krajem, obsadit Vítkův Kámen. Torstenson a&#160;já se máme rádi už od raných dob, a&#160;dojista dokážu, aby váš neškodný dům nechali nedotčený a&#160;aby se té vysoce vážené hlavě, která je pro tebe a&#160;pro mě posvátná, nezkřivil jediný vlas. Vím, že se přesun bude konat v&#160;tuhle dobu, a&#160;kdyby snad přesto došlo k&#160;obléhání, budu u&#160;toho, abych chránil oba tvé milované. Pokud mě žádné znamení neklame, tahle válka se chýlí ke konci; za tu dobu předestřu tvému otci všechno, co potřebuje o&#160;mně vědět, a&#160;až se obejmou smířené národy a&#160;všemi zeměmi poletí jediný jásot, potom, Klariso, ať naše malá slavnost vplyne do té velké všeobecné&#160;– zajedu za svou matkou, přivezu ji do vaší země&#160;–&#160;– a,&#160;Klariso, tady na tomto místě, na tomto posvátném lesním ostrově, dám nám zbudovat půvabný dům, a&#160;pokud v&#160;něm hned nebudeme bydlet pořád, budeme často zajíždět na to kouzelné místo a&#160;zase budeme tak jako teď osamělé, ničím nespoutané děti lesa.&#160;– A&#160;teď, ty mé tlukoucí srdce, chvíle, kdy ses chtělo ještě pokochat touhle květinou, je tatam, přichystej se&#160;–&#160;– a&#160;dej nám Pán Bůh zdar a&#160;radostné shledání&#160;–&#160;– ještě v&#160;tuto minutu odcházím. Čas je nadmíru drahocenný; proto jsem tak bouřlivě naléhal, aby se konala tahle rozmluva, a&#160;silou mocí jsem ji přivodil.&#160;–&#160;–&#160;– Ještě jeden pohled do tvých očí!&#160;–&#160;–&#160;– Tak&#160;– ach, zdá se mi, jako by to snad ani nebylo možné, že bych měl odejít.&#160;–“</p>
			<p class="MLP_text ParaOverride-1">Zrak mu zahalily slzy, ale rychle se vzpamatoval, podal ruku dívkám: „Žij blaze, Klariso, nevěsto má! Žij blaze, Johano, a&#160;ty Gregore, Bůh tě ochraňuj; střez ty dvě jak oko v&#160;hlavě!“&#160;– a&#160;užuž se obracel k&#160;odchodu, ale Gregor ho zadržel a&#160;řekl: „Ronalde, všechno, cos řekl, je rozumné, chválím tě za to, jen <span class="MLP_znak_kurziva_11b">jedno</span> je pošetilost, taková, jakés míval často; nestav na tomhle místě dům&#160;– tím bys lesu poranil srdce a&#160;usmrtil jeho život&#160;– ba dokonce, pokud se tyhle děti vrátí do svého zámku, podpal ten dřevěný dům, rozsýpej na to místo semena bylin, aby zas bylo tak líbezné a&#160;krásné, jaké bylo od počátku, a&#160;les nemusel vzdychat nad tím, že existujete.&#160;– Tak, teď jdi, drž se vpravo od jezerního potoka, dej se bukovými stráněmi, tak si nadejdeš&#160;– a&#160;zamiř zase nahoru po skalních žebřích. Dal bych tě převézt, jenže naši se nesmějí dozvědět, žes tu byl&#160;– tak už jdi, chlapče!“</p>
			<p class="MLP_text ParaOverride-1">Ten se díval jako ve snách, a&#160;ještě jeden stisk rukou, vteřinové váhání&#160;– a&#160;pak už popadl pušku a&#160;odhodlaně rázoval ke skalní stěně.</p>
			<p class="MLP_text ParaOverride-1">Dívky se za ním ještě dlouho dívaly, jak se jeho šedivá postava pohybuje v&#160;šedivém kamení, titěrně malá, až posléze už nebylo vidět nic než tu klidnou stěnu strmící už v&#160;odpoledním stínu.</p>
			<p class="MLP_text ParaOverride-1">Dívali se po sobě. Byl to sen, že v&#160;té osamělé končině ještě před chvílí zněl i&#160;jiný hlas než ty jejich&#160;– slunce svítilo jako vždy, ptáci štěbetali, a&#160;modrá lesní obloha shlížela na ně. Najednou do toho snění zazněl docela mírně Gregorův hlas: „Ten muž vás má dojista velice rád.“</p>
			<p class="MLP_text ParaOverride-1">Její oči se zvedly a&#160;krásně se po něm podívaly, po člověku, kterého uctívaly jako otce, ale Johana řekla bolestně: „Jen aby to všechno skončilo šťastně!“</p>
			<p class="MLP_text ParaOverride-1">Tohle bylo jediné, co ti tady kdy řekli o&#160;těch zvláštních zásnubách, co tu zrovna proběhly na jejich louce jako nějaká strašidelná stínohra, co nezanechaly po sobě nic než tu krásnou skvostnou půdu, na níž dosud stáli a&#160;po níž ti tři tak často chodívali v&#160;lásce a&#160;svornosti. I&#160;dnes šli kolem lavic, na kterých často odpočívali, kolem javorových kmenů a&#160;nitky potůčku vytékajícího z&#160;pramene tak jako vždy, ale myšlenkami ne tam co vždy.</p>
			<p class="MLP_text ParaOverride-1">Ti v&#160;domě viděli, jak se myslivec a&#160;dívky vracejí kvečeru z&#160;procházky v&#160;javorovém lesíku, a&#160;jenom se podivovali svérázné starochově opatrnosti, všechny sloužící totiž zamkl dovnitř, aby zpoza plotu střežili dům.</p>
			<p class="MLP_text ParaOverride-1">Vešli z&#160;lesní louky do domu.&#160;– Klarisa už nebyla klidná&#160;– Johana už nebyla šťastná.</p>
		</div>
</body>
</html>